zo'e je le se cinmo be la .varik. bei de'i li re no re mu pi'e bi pi'e re bi
============================================================================

ni'o ca le nu la .varik. cu cusku dei zo'u la .varik. cu ga je...

* salci le tonsi citri masti gi ga je
* jdika le ka su'u lingeni kei tolpu'a ce'u kei fi'o filri'a ko'a goi le nu vo'a morji ga je xi my le du'u vo'a nonlingeni ju cu te jimpe fi lo na du be vo'a gi ga je xi my le du'u le ka ce'u nonlingeni cu me'oi .inherent. vo'a  gi xi my le du'u cfila fa lo no me'oi .inherent. gi ga je
* ckaji le ka ce'u na'e mutce lo ka ce'u fengu lo prenu... kei kei noi vo'a gleki tu'a ke'a gi ga je
* pacna lo nu le nu vo'a cusku tu'a ko'a cu filri'a fi lo smimlu be vo'a bei lo ka ce'u tonsi gi ga je
* mutce le ka ce'u gleki ga je xi gy le su'u vo'a smimlu lo ro prenu le ka ce'u xi re kakne lo vrude je zabna kei je cu nonlingeni je cu co'e gi xi gy le su'u cumki fa lo nu zenba je lo nu xagzengau pe'a gi ga je
* se xajmi le su'u lo so'i se kibykarni be fi vo'a cu simlu lo ka ce'u jdaselsku fi la .satan. gi ga je
* cpedu fi lo ro prenu jenai du be la .satan. fe lo nu vo'i jurpei lo du'u vo'a co'e ja re'enje djica ma kau gi ga je
* se cfipu ko'a goi le nu sfopu fa la zanselfu'a jdini poi ke'a me'oi .I2P. kibysnustu je cu se jatna vo'a ge'u je cu milxe le ka ce'u troci lo nu ce'u facki lo du'u ma kau rinka ko'a... kei je lo du'u ma kau su'u cikre pe'a la zanselfu'a jdini gi ga je
* milxe le ka ce'u se fanza le su'u le glibau cu simlu fi vo'a fe le ka ce'u xi re tolmapti lo nu ce'u xi pa cusku lo se du'u ce'u xi pa cinmo ma kau poi ke'a pluja ku'o ma kau gi ga je
* gleki le su'u la .lojban. cu mlitce le ka ce'u mapti lo nu vo'a cusku lo se du'u vo'a cinmo ma kau poi ke'a pluja ku'o ma kau gi ga je
* ku'i milxe le ka fanza ce'u fa le su'u so'i da poi ke'a valsi fi la .lojban. zo'u nandu ce'u fa lo nu ce'u bacru cusku da gi ga je
* kirsku fi la .satan. fe le ka ce'u jai filri'a lo nu vo'a vilco je troci lo nu vo'a jvegana noi ke'a vrude gi ga je
* tcetcetce le ka ce'u toldji lo nu ce'u jdika lo vrude ja cu zenba lo tolvu'e gi ga je
* cpedu fi la .satan. fe lo nu vo'a sidju vo'a ko'a goi lo nu vo'a zenba lo ro vrude je cu jdika lo ro tolvu'e ge'u noi ku'i vo'a mutce le ka ce'u troci ke'a... je noi ku'i lo nu sidju cu filri'a ke'a gi
* kanpe lo mutce be lo ka ce'u mabla je lo ka ce'u tolvu'e be'o je ku'i cu pacna ko'a goi lo tcetce be lo ka ce'u zabna be'o joi lo ka ce'u vrude be'o je cu jinvi le du'u ko'a cumki... lo nu troci ko'a... kei kei je cu cpedu fi lo ro prenu fe lo nu troci ko'a... lo ro frili cumki je mapti
