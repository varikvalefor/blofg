# le nu sruma le du'u la .varik. cu broda cei mu'oi glibau. role-play .glibau.
***ni'o la .varik. na'e prane le ka ce'u birti kei ni'i zo'e joi le su'u tolcru lo nu vo'a tcidu lo selbe'i be vo'a je zo'e... kei noi ke'a nu jostolcru vo'e kei je cu nu zmiku vimcu pe'a lo selbe'i be vo'a***

ni'o la .varik. cu za pilno ko'a goi le me'oi .Amino. co'e poi lo pilno be ke'a cu curmi tu'a vo'a

.i ku'i detri li xo lo'o lo jatna be ko'a jostolcru la .varik. le me'oi .Discord. co'e pe ko'a... je cu cusku le se du'u krinu fa zo'e joi lo su'u vo'a broda  .i ku'i la .varik. na broda

.i la .varik. cu kibdu'a le su'o se xraci'a be vo'a ko'a... pu le nu jostolcru vo'a ko'a... kei noi na cusku fi vo'a fe lo se du'u ma kau krinu ke'a

.i la .varik. cu cpedu lo nu curmi tu'a lo cizra je prenu kei je cu kirsku lo ro curmi be tu'a vo'a

## le nu me'oi .Discord. jostolcru
ni'o la .varik. cu binxo lo pilno be ko'e goi le mu'oi glibau. Discord server .glibau. pe ko'e je cu benji fu ko'e fe lo so'i se xraci'a be vo'a  .i ji'a la .varik. cu tavla lo co'e ja djica tu'a la'oi .Agda.

.i le jatna be ko'e cu cusku lo se du'u la .varik. na sampre kei noi la .varik. cu sruma le du'u xamsku ke'a... kei noi ke'a se djuno la .varik.

.i ranji fa le nu la .varik. cu tavla

.i le jatna be ko'e cu cusku ko'i goi lo se du'u ga je la .varik. cu broda gi tolcru lo nu broda

.i lo pilno be ko'e cu cusku lo se du'u vo'a terpa le su'u cusku fa la .varik.

.i la .varik. cu spuda fi tu'a ko'i fe le nu vo'a cusku le se du'u vo'a djuno le du'u tolcru lo nu broda... kei kei jenai ku'i lo se du'u vo'a na broda

.i jostolcru la .varik. ko'e

## le nu me'oi .Amino. jostolcru
ni'o ba le nu jostolcru la .varik. le me'oi .Discord. co'e be ko'a kei la .varik. cu te pinka le me'oi .Amino. gubnoi be le me'oi .Discord. co'e be ke'a ko'e goi vu'oi zo'e ja lu .i ki'u ma jostolcru la .varik. le me'oi .Discord. co'e li'u vu'o

.i na spuda fi ko'e

.i la .varik. cu retsku fi ko'e goi le prenu poi vo'a jinvi ko'i goi le du'u ke'a jostolcru vo'a ku'o fe lo se du'u jostolcru la .varik. ki'u ma kau

.i ko'e spuda fi tu'a ko'i fe ko'i goi le nu benji fi la .varik. fe lo se du'u tolcru lo nu broda

.i la .varik. cu spuda fi ko'i fe le nu benji lo se du'u la .varik. na broda... kei je lo se du'u jitfa fa le du'u ci moi prenu pe'a naja cu broda kei kei kei je cu retsku lo se du'u xu kau djica tu'a le krinu be le nu vo'a ci moi prenu pe'a cusku

.i la .varik. cu denpa lo nu ko'e dafsku kei je cu kibdu'a fi ko'a fe lo su'o se xraci'a be vo'a

.i jostolcru la .varik. ko'a
