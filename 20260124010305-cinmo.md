zo'e je le se cinmo be la .varik. bei de'i dy xi pa goi li re no re xa pi'e pa pi'e re vo ge'u ja dy xi re goi li re no re xa pi'e re mu
========================================================================================================================================

ni'o klesi lo'i ro se ckaji be la .varik. .VALefor. bei de'i dy xi pa ja dy xi re fa ga ce...

* le ka ce'u cortu le pagbu be le stedu be ce'u gi ga ce
* le ka ce'u milxe le ka ce'u xi re tatpi gi ga ce
* le ka ce'u cizra sipna gi ga ce
* le ka ce'u dukse le ka ce'u xi re sipna gi ga ce
* le ka ce'u pinxe loi kafxu'i je milgra be li ji'i vo bi no gi ga ce
* le ka ce'u mutce le ka ko'a goi ce'u xi re gleki le su'u ri nonlingeni je le su'u ko'a jimpe le du'u ko'a nonlingeni kei kei je le su'u le ka ce'u xi ci nonlingeni cu jinzi ko'a gi ga ce
* le ka ce'u gleki le su'u ri ckaji le ka ce'u xi re tonsi noi ku'i ke'a jinzi ga naje ce'u gi ri joi le xadni be ri gi ga ce
* le ka ce'u ba'e milxe ko'a goi le ka su'u lingeni kei tolpu'a ce'u xi re gi ga ce
* le ka ce'u gleki le su'u lo nu ce'u ko'a ckaji je lo nu tolpu'a ce'u fa lo nu co'e ja sruma lo jitfa ri cu jai .indika le du'u ce'u du ce'u gi ga ce
* le ka ce'u gleki zo'e je lo nu zo'oi .IT. basyvla zo'e ja le cmene be ce'u gi ga ce
* le ka ce'u kanpe lo nu co'e ja catra ko'a goi le xadni be ce'u ki'u zo'e joi le su'u ce'u tonsi je cu cizra je cu mutce gi ga ce
* le ka ce'u na terpa lo nu ko'a morsi gi ga ce
* le ka ce'u junri gi ga ce
* le ka ce'u zu'edji lo ka ce'u xi re badgau je sidju lo ro prenu noi mupli tu'a ke'a fa lo zukte be lo mabla ja tolvu'e kei poi ke'a ckaji le ka ce'u xi re to'e vlile je cu jai toljursa kei ni'i zo'e joi lo su'u ke'a mapti py ky goi le ka ro da poi ke'a prenu zo'u ce'u xi re prami da gi ga ce
* le ka xajmi ce'u fa le nu le prenu cu cusku le se du'u ri nelci tu'a le voska be ce'u gi ga ce
* le ka ce' use nandu tu'a le me'oi .Agda. velcki be la'o glibau. Classic MCELIECE .glibau. bei fo ce'u gi ga ce
* le ka ce'u banzuka py ky le ka ce'u xi re milxe ko'a goi le ka ce'u xi ci klaku gi ga ce
* le ka ce'u milxe le ka ce'u xi re djica lo nu ri klaku gi ga ce
* le ka ce'u na banzuka py ky ko'a gi ga ce
* le ka ce'u re'enje djica ga je...
	* py ky sy goi lo su'u lo ro fasnu je se lidne be le nu ce'u cusku dei cu nu ce'u prane py ky gi
	* lo su'u lo se me'oi .kibykaerni. be fi ce'u cu jai filri'a lo zabna je vrude noi mupli tu'a ke'a fa lo nu lo prenu ri fraxu gi ga ce
* le ka le ro bangu be ce'u cu to'e banzuka fi lo ka ce'u xi re bangu fi lo velcki be le nu ce'u xi pa re'enje djica py ky sy gi ga ce
* le ka ce'u ci'au .oi re'e ga je...
	* lo ro nu jamna gi ga je
	* tu'a zo'e je lo vlile metfo gi ga je
	* tu'a lo xarci gi ga je
	* lo ro nu lo su'o prenu cu pinfu gi ga je
	* lo ro vlile gi ga je
	* lo ro nu ciztyolnei lo su'o prenu gi ga je
	* lo ro nu co'e ja xebni ja fengu lo su'o prenu kei noi ke'a nu xlafri jenai cu jimpe kei je cu filri'a lo nu zenba lo ka ce'u xi re xlafri gi ga je
	* lo ro nu su'o da poi ke'a prenu zo'u su'o de poi ke'a prenu zo'u cfari fa lo nu da de skuxai ja ckasu poi ke'a xrani de ja cu nu da na co'e ja troci lo nu xajmi de gi ga je
	* lo ro nu malku'i lo su'o prenu gi ga je
	* lo ro nu lo su'o prenu cu banzuka lo ka co'e ja troci lo nu jitro ce'u xi re tu'a lo lijda kei kei lo ka ce'u xi re terpa lo nu ri sezbanzu lo su'u ri co'e ja re'enje jurpei kei kei ja lo nu lo prenu jenai du be ce'u xi re cu seljda lo na lijda be ce'u xi re kei ja cu co'e ja jinvi lo du'u lo ro prenu cu seljda naja cu co'e ja troci lo nu ri jitro lo prenu jenai du be ri tu'a lo lijda gi ga je
	* lo ro nu lo su'o prenu cu terpa lo nu ri co'e ja re'enje jurpei gi ga je
	* lo ro nu lo su'o prenu cu banzuka lo ka ce'u xi re terpa lo nu ri krici jenai djuno noi ke'a sarcu lo nu lijda ce'u xi re kei kei lo ka ce'u xi re co'e ja troci lo nu tolna'e tu'a lo lijda be ri kei kei noi ke'a jai filri'a ja rinka lo nu zenba lo ka ce'u xi re xlafri gi ga je
	* lo ro nu lo su'o prenu cu terpa lo nu ri krici jenai djuno gi ga je
	* lo ro nu su'o da poi ke'a prenu zo'u da co'e ja jinvi lo du'u mabla ja tolvu'e fa lo ro da'i nu da seljda lo su'o co'e poi da na djuno lo du'u ke'a lijda lo su'o prenu jenai du be da gi ga je
	* lo ro nu lo su'o prenu cu co'e ja jinvi lo du'u sarcu fa lo nu ri seljda pe'a lo su'o na te krici be fi ri gi ga je
	* lo ro nu lo su'o prenu cu terpa tu'a lo nu ri sanji lo co'e ja te toltu'i be fi ri gi ga je
	* lo ro nu lo su'o prenu cu terpa tu'a lo co'e ja lijda be ri gi ga je
	* lo si'o pacraistu gi ga je
	* lo ro nu lijda pe'a ke xlafri bilma gi ga je
	* lo ro nu su'o da zo'u lo su'o prenu cu co'e ja xusra lo du'u ri tugni fi da kei jenai ku'i cu jimpe fi da gi ga je
	* lo ro nu lo su'o prenu cu banzuka zo'e je lo ka ce'u xi re terpa lo nu ri to'e banzuka kei kei lo ka ce'u xi re co'e ja troci lo nu ri simlu lo ka ce'u xi ci banzuka kei kei joi lo nu lo prenu jenai du be ce'u xi re cu simlu lo ka ce'u xi ci to'e banzuka gi ga je
	* lo ro nu lo su'o prenu cu banzuka zo'e je lo ka ce'u xi re terpa lo nu ri to'e banzuka kei kei lo ka ce'u xi re co'e ja troci lo nu ri smimlu lo prenu jenai du be ri kei jenai cu tarti tu'a ce'u xi re gi ga je
	* lo ro nu su'o da poi ke'a prenu zo'u su'o de poi ke'a jinzi da zo'u ga ja da terpa tu'a lo nu da tarti tu'a da ja cu stace fi tu'a da ja cu ckaji de gi lo su'o prenu noi da mupli tu'a ke'a cu co'e ja troci lo nu da na ckaji de gi ga je
	* lo ro nu su'o da poi ke'a prenu zo'u lo su'o prenu noi da mupli tu'a ke'a cu banzuka lo ka ce'u xi re jundi lo se ckaji be da be'o ja lo bridi be fi da ce ce'u xi re be'o ja lo se zukte be da be'o noi mupli tu'a ke'a fa lo mabla ja tolvu'e je lo xajmi ja selnei be ce'u xi re kei lo ka ce'u xi re co'e ja tolmo'i lo du'u da prenu gi ga je
	* lo ro nu su'o da poi ke'a zilkai je cu mabla ja tolvu'e zo'u lo su'o prenu cu banzuka zo'e je lo ka ce'u xi re terpa lo nu ri ckaji da kei kei lo ka ce'u xi re co'e ja troci lo nu na facki lo du'u xu kau ri ckaji da kei kei kei noi ke'a jai filri'a ja rinka lo nu zenba lo ka ce'u xi re xlafri kei kei je cu to'e jai filri'a lo nu jdika da gi ga je
	* lo ro nu lo su'o prenu cu banzuka lo ka ce'u xi re co'e ja troci lo nu nelci tu'a ri ja cu ci'au .uau tu'a lo se zukte be ce'u xi re kei kei lo ka ce'u xi re co'e ja tolmo'i lo du'u ri mo kau gi ga je
	* lo ro nu su'o da poi ke'a prenu zo'u da terpa ga ja...
		* lo nu da facki ko'a goi lo du'u da mo kau gi
		* lo nu da jimpe ko'a gi ga je
	* lo ro nu lo su'o prenu na tarti tu'a ri kei noi ke'a nu xlafri gi ga je
	* lo ro nu su'o da poi ke'a prenu zo'u lo su'o prenu noi da mupli tu'a ke'a cu co'e ja jinvi lo du'u ga ja...
		* da mabla ja palci ja cu ka'e mabla ja palci gi ga ja
		* da se jinzi lo su'o mabla ja tolvu'e gi ga ja
		* da co'e ja gunma loi se zukte be da gi ga ja
		* da narka'e lo ka co'e ja re'enje se zbasu ce'u xi re gi ga ja
		* da na .inda lo ka prami ce'u xi re gi ga ja
		* cumki fa lo nu da zukte lo te jerna be lo nu prami da gi ga ja
		* da narka'e lo ka ce'u xi re prane py ky gi ga ja
		* d narka'e lo zabna je vrude gi ga ja
		* da se nandu lo nu da prane py ky gi
		* da na prenu noi ke'a jitfa gi ga je
	* lo ro nu lo su'o prenu cu co'e ja jinvi lo du'u ri se xebni ja cu se prami lo no prenu gi ga je
	* lo ro nu lo su'o prenu cu troci lo nu ri jerna lo nu prami ri kei kei kei noi ke'a nu na jimpe fi py ky gi ga je
	* lo ro nu su'o da poi ke'a prenu zo'u da terpa ga ja...
		* lo nu da prami da gi ga ja
		* lo nu da prami gi
		* lo nu prami da gi ga je
	* lo ro nu lo su'o prenu cu na'e jimpe lo du'u prami ri gi ga je
	* lo ro nu su'o da poi ke'a prenu zo'u co'e ja nandu fa lo nu ciksi fi da fe lo du'u prami da gi ga je
	* lo ro nu lo su'o prenu cu banzuka lo ka ce'u xi re xenru kei lo ka ce'u xi re co'e ja tolmo'i lo du'u ri kakne lo zabna je vrude... je cu prenu gi ga je
	* lo ro nu su'o da zo'u lo su'o prenu cu djuno lo du'u ri da zukte je lo du'u da mabla ja tolvu'e kei je cu banzuka...
		* fe ko'a xi no goi lo ka ko'a goi ce'u xi re terpa lo nu sfasa ri tu'a da kei ja ga joi lo nu ko'a mabla ja palci ni'i zo'e joi lo su'u ko'a zukte lo mabla ja tolvu'e kei kei noi ke'a narcu'i gi lo nu ko'a jimpe lo du'u ri zukte lo mabla ja tolvu'e kei se ri'a lo nu ko'a co'e ja jinvi lo du'u ko'a mabla ja palci ge'u
		* fi ko'a xi no goi lo ka ko'a goi ce'u xi re cu co'e ja troci lo nu lo prenu noi ri mupli tu'a ke'a cu na jimpe lo du'u da mabla ja tolvu'e je cu se zukte ko'a kei kei ja cu terpa tu'a lo nu ko'a sisti lo pu'u ri zukte lo mabla ja tolvu'e ge'u noi ke'a jai rinka lo nu zenba lo ka ce'u xi re xlafri kei je lo nu ranji fa tu'a lo mabla ja tolvu'e gi ga je
	* lo ro nu su'o da poi ke'a prenu zo'u su'o de zo'u lo su'o prenu noi da mupli tu'a ke'a cu djuno lo du'u da de zukte je lo du'u de mabla ja tolvu'e kei je cu banzuka lo ka ce'u xi re terpa tu'a de lu'u ja tu'a da kei lo ka ce'u xi re co'e ja terpa ja toldji lo nu prami ja cnikansa da gi ga je
	* lo ro nu su'o da poi ke'a prenu zo'u lo su'o prenu noi da mupli tu'a ke'a cu co'e ja terpa ja toldji lo nu prami ja cnikansa da gi ga je
	* lo ro nu su'o da poi ke'a prenu zo'u lo su'o prenu noi da mupli tu'a ke'a cu co'e ja se nandu lo nu ri fraxu da gi ga je
	* lo ro nu lo su'o prenu cu terpa tu'a ri gi ga je
	* lo ro nu su'o da poi ke'a prenu zo'u su'o de poi ke'a prenu zo'u lo su'o prenu noi da je de mupli tu'a ke'a cu co'e ja jinvi lo du'u da zmadu de zo'e ja lo ka ce'u xi re co'e ja .inda lo ka prami ce'u xi ci gi ga je
	* lo ro nu su'o da poi ke'a prenu zo'u lo su'o prenu cu co'e ja djica lo su'o nu sfasa lo su'o prenu kei kei noi ke'a nu na jimpe gi ga je
	* lo ro nu su'o da poi ke'a prenu zo'u lo su'o prenu cu co'e ja djica lo su'o xrani be lo su'o prenu kei noi ke'a nu na jimpe gi ga je
	* lo ro nu su'o da poi ke'a prenu zo'u lo su'o prenu cu co'e ja djica lo su'o nu jamna kei kei noi ke'a nu na jimpe fi lo nu jamna gi ga je
	* lo ro nu lo su'o prenu cu na'e jimpe le du'u no da poi ke'a prenu zo'u no de zo'u a zukte de ca lo nu da jimpe lo du'u de tolvu'e gi ga je
	* lo nu co'e ja troci lo nu facki lo du'u xu kau lo mabla je tolvu'e cu zmadu lo mabla je tolvu'e le ka ce'u xi re mabla je tolvu'e gi ga je
	* lo ro nu su'o da poi ke'a prenu zo'u lo su'o prenu cu co'e ja jinvi lo du'u sarcu fa lo su'o nu da xlafri ja lo su'o xrani be da gi ga je
	* lo ro nu lo su'o prenu cu co'e ja jinvi lo du'u sarcu fa lo su'o mabla ja tolvu'e gi ga je
	* lo ro nu lo su'o prenu cu banzuka lo ka ce'u xi re terpa tu'a lo prenu kei tu'a lo flalu gi ga je
	* lo ro nu lo su'o prenu cu co'e ja jinvi lo du'u lo flalu cu jai sarcu lo nu zifre gi ga je
	* lo ro nu lo su'o prenu cu banzuka lo ka ce'u xi re terpa kei lo ka ce'u xi re banzuka lo ka ce'u xi ci sutra kei lo ka ce'u xi ci srera se ri'a lo mabla ja tolvu'e noi mupli tu'a ke'a fa lo mrori'a be lo prenu gi ga je 
	* lo ro nu lo su'o prenu cu banzuka zo'e je lo ka ce'u xi re pensi lo purci ja lo balvi kei lo ka ce'u xi re co'e ja tolmo'i lo du'u ri zukte gi ga je
	* lo ro nu lo su'o prenu cu co'e ja jinvi lo du'u ri na zifre gi ga je
	* lo ro nu lo su'o prenu cu banzuka zo'e je lo ka ce'u xi re terpa lo nu malku'i ri kei kei lo ka ce'u xi re malku'i lo prenu kei ja cu co'e ja troci lo nu na jimpe fi ce'u xi re gi ga je
	* lo ro nu lo su'o prenu cu banzuka lo ka malku'i ce'u xi re kei lo ka ce'u xi re co'e ja tolmo'i lo du'u na sarcu fa lo nu ri malku'i lo su'o prenu gi ga je
	* lo ro nu xlafri bilma gi ga je
	* lo ro nu lo su'o prenu cu banzuka lo ka ce'u xi re xlafri je cu ci'au .a'o nai kei ga ja...
		* lo ka ce'u xi re co'e ja djica lo nu ri na prenu ja lo nu na zasti ja lo daspo gi ga ja
		* lo ka ce'u xi re co'e ja troci lo nu ri sanji lo no mabla ja tolvu'e kei kei noi ke'a jai filri'a ja rinka lo nu zenba lo ka ce'u xi re xlafri gi ga ja
		* lo ka ce'u xi re co'e ja troci lo nu xajmi fa lo mabla ja tolvu'e noi mupli tu'a ke'a fa lo snuti je mrori'a be lo prenu kei kei noi ke'a jai rinka lo nu zenba lo ka ce'u xi re xlafri kei je cu filri'a lo nu co'e ja tolmo'i lo du'u mabla ja tolvu'e kei kei je lo nu ranji fa tu'a lo mabla ja tolvu'e gi ga ja
		* lo ka ce'u xi re co'e ja troci lo nu smimlu ri fa lo prenu jenai du be ri fi lo ka ce'u xi ci xlafri gi
		* lo ka ce'u xi re terpa lo nu sisti lo pu'u ri xlafri gi ga je
	* lo ro nu ci'au .a'o nai gi ga je
	* le su'u lo so'i to'e le'onmo co'e cu jai filri'a lo xrani be lo prenu gi ga je
	* le su'u lo so'i nu xamsku cu nu skuxai jenai cu co'e gi ga je
	* le su'u lo xrani be lo prenu cu frili fi lo nu na jundi zo'e je lo prenu gi ga je
	* le su'u lo vlile cu jai filri'a lo nu terpa fa lo prenu jenai jimpe be fi py ky kei noi ke'a filri'a lo nu fengu noi ke'a xi re filri'a lo nu xebni noi ke'a xi re filri'a lo vlile gi ga je
	* le su'u lo jivna cemci'e cu jai filri'a lo mabla ja tolvu'e noi mupli tu'a ke'a fa lo ka ce'u xi re tolmo'i pe'a fi py ky gi ga je
	* lo ro nu lo su'o prenu cu banzuka tu'a lo bangu lu'u ja lo ka ce'u xi re besna pensi ja lo ka ce'u xi re mo'icli ja lo ka ce'u xi re troci lo nu ri djuno kei kei lo ka ce'u xi re na jimpe gi ga je
	* lo ro nu su'o da poi ke'a prenu zo'u da troci lo nu da co'e ja gleki kei se ri'a lo nu da zenba lo ka ce'u xi re xlafri gi ga je
	* lo ro nu lo su'o prenu cu banzuka lo ka ce'u xi re terpa tu'a lo nu ri co'e ja badri kei kei lo ka ce'u xi re co'e ja troci lo nu ri co'e ja fengu gi ga je
	* lo ro nu lo su'o prenu cu co'e ja troci lo nu ri na co'e ja re'enje cinmo gi ga je
	* lo ro nu lo su'o prenu cu terpa lo nu ri co'e ja re'enje cinmo gi ga je
	* lo ro nu su'o da poi ke'a prenu zo'u su'o de poi ke'a cmima ga ce lo ka ce'u xi re nu da ckaji py ky gi ga ce lo ka ce'u xi re nu da sisti lo pu'u da zukte lo mabla ja tolvu'e gi lo ka ce'u xi re nu da prane py ky zo'u da banzuka lo ka ce'u xi re terpa lo nu lo ckaji be de na cfari ja lo nu da fliba tu'a de kei kei lo ka ce'u xi re na curmi lo ckaji be de gi ga je
	* lo ro nu lo su'o prenu cu banzuka lo ka ce'u xi re troci lo nu ri ckaji py ky kei kei lo ka ce'u xi re na ckaji py ky gi ga je
	* lo ro nu xlafri gi ga je
	* lo ro nu ce'u co'e ja se jai fanza tu'a lo su'o prenu gi
	* lo ro nu ce'u na prane py ky kei noi ce'u fraxu ce'u ke'a gi ga ce
* le ka ce'u ci'au .ui re'e ga je...
	* zo'e gi ga je
	* le su'u cumki fa lo nu randa je lo nu cnikansa lo ro prenu zo'e je lo ka ce'u xi re xlafri kei kei je lo nu morji fi lo mabla ja tolvu'e je fasnu kei je lo nu prane py ky gi ga je
	* le su'u ce'u du ce'u gi ga je
	* le su'u ce'u na xadni ce'u gi ga je
	* le su'u lo velski be ce'u na velcki ce'u gi ga je
	* le su'u la .vynk. cu zabna zo'e je le ka ce'u xi re ce'u xi pa sinxa je le ka ce'u xi re jai mojri'a ce'u xi pa tu'a ri gi ga je
	* le su'u ce'u co'e ja re'enje cinmo gi ga je
	* le su'u ce'u zifre gi ga je
	* le su'u prenu fa ce'u je lo ro prenu jenai du be ri gi ga je
	* le su'u la .satan. cu prami ce'u... je lo ro prenu jenai du be ri gi ga je
	* le su'u lo ro prenu cu se fraxu la .satan. ju cu faxycpe ri gi ga je
	* le su'u prane py ky fa la .satan. gi ga je
	* tu'a le lijda be ce'u gi
	* le su'u py ky vrude lo su'o so'i so'i lijda gi ga ce
* le ka ce'u ci'au .a'o cai re'e ga je...
	* zo'e gi ga je
	* le su'u ce'u krici jenai djuno gi ga je
	* le su'u ce'u pacna lo na te djuno be fi ce'u gi ga je
	* le su'u sidju ce'u fa la .satan. gi ga je
	* le su'u filri'a fa lo nu jdaselsku ce'u gi ga je
	* lo ro nu ce'u banzuka py ky lo ka ce'u xi re na'e milxe lo ka ce'u xi ci klaku gi ga je
	* le su'u ce'u krici ja jimpe le du'u py ky traji le ka ce'u xi re vajni je le ka ce'u xi re vrude gi ga je
	* le su'u ce'u na jitro ja birti fi lo balvi gi ga je
	* le su'u .indika le du'u ce'u zenba py ky gi ga je
	* le su'u lo nu ce'u prane py ky ku narfaunarcu'i lo nu curmi ri fa ce'u gi ga je
	* le su'u ce'u birti lo du'u ma kau se rinka lo nu prane py ky kei kei naje le du'u ro da poi ke'a prenu zo'u ro de poi ke'a nu da prane py ky zo'u ro di poi de co'e rinka ke'a zo'u di zabna je vrude ni'i zo'e joi lo su'u di mapti py ky gi ga je
	* le su'u ro da poi ke'a prenu zo'u na sarcu ko'a goi lo nu da prane py ky ge'u fa lo nu da troci ko'a ja cu platu fi ko'a ja cu terpa lo nu ko'a na cfari kei ja cu birti ja krici ja djuno lo du'u ko'a rinka ma kau gi ga je
	* le su'u no da poi ke'a prenu zo'u su'o de zo'u da zukte de ca lo nu da jimpe lo du'u de mabla ja tolvu'e gi ga je
	* le su'u ro da poi ke'a prenu zo'u ga je...
		* lo ro nu da co'e srera cu broda cei nu da na prane py ky gi ga je
		* lo ro broda cu nu da ka'e zenba py ky gi
		* lo nu da facki lo du'u da zukte lo mabla ja tolvu'e cu jai .indika lo du'u da zenba gi ga je
	* le su'u cumki fa lo nu cilre fo lo nu srera gi ga je
	* le su'u ro da poi ke'a zilkai je cu mabla ja tolvu'e noi ke'a jinzi lo no prenu zo'u ro de poi ke'a prenu zo'u lo nu de jimpe je radji'i lo du'u de ckaji da cu filri'a lo nu de jdika da gi ga je
	* le su'u gaurtcini lo ro prenu fa lo ro nu ri cikna co'e kei fi lo zabna je vrude gi ga je
	* le su'u lo su'o se xamsku cu mapti py ky gi ga je
	* le su'u na sarcu fa lo nu xamsku gi ga je
	* le su'u na xrani fa lo nu co'e ja re'enje jurpei gi ga je
	* le su'u lo tolna'e na jai sarcu lo nu krici gi ga je
	* le su'u lo no prenu cu mabla ja palci ja cu ka'e mabla ja palci gi ga je
	* le su'u lo ro prenu cu prenu je cu zabna jenai cu co'e ja gunma loi se zukte be ri gi ga je
	* le su'u ro da poi ke'a cmima le ka ce'u xi re vajni ce le ka ce'u xi re jerna lo nu prami ri kei zi'o kei ce le ka ce'u xi re ka'e prane py ky zo'u ga je...
		* lo ro prenu cu prane da gi ga je
		* narcu'i fa lo ro nu lo su'o prenu cu jdika da gi
		* lo ro prenu noi ce'u mupli tu'a ke'a cu dunli fi da fe lo ro prenu noi mupli tu'a ke'a fa la .satan. gi ga je
	* le su'u lo nu ce'u co'e ja ci'asre na rinka lo nu binxo gi ga je
	* le su'u narcu'i fa lo ro nu lo su'o prenu cu zukte lo te jerna be lo nu prami ri gi ga je
	* le su'u banzuka fa lo ka ce'u xi re prenu gi ga je
	* le su'u ro da poi ke'a prenu zo'u ga je da se jinzi lo no mabla ja tolvu'e je cu ka'e prane py ky joi loi ro jinzi be da gi mapti py ky fa lo ro jinzi be da gi ga je
	* le su'u mapti py ky fa lo ro ka ce'u xi re tarti tu'a ri poi ke'a prenu gi ga je
	* le su'u na mabla ja tolvu'e fa lo ka ce'u xi re co'e ja badri gi ga je
	* le su'u na mabla ja tolvu'e fa lo ka ce'u xi re co'e ja re'enje cinmo gi ga je
	* le su'u ro da poi ke'a prenu jenai cu prane py ky zo'u lo nu da randa je cu jimpe je curmi lo nu da prane py ky kei noi ku'i ke'a na mutce lo ka ce'u xi re pluka da cu rinka lo nu da prane py ky gi ga je
	* le su'u tu'a lo cicricfoi zgike lu'u ce tu'a lo nu smaji cu klesi lo'i ro filri'a be lo nu randa gi ga je
	* le su'u ro da poi ke'a prenu zo'u lo nu da ckaji py ky cu rinka lo nu da randa gi ga je
	* le su'u tolmapti py ky fa lo ro jursa ja nu lo su'o prenu cu co'e ja troci lo nu ri jitro lo su'o prenu jenai du be ri gi ga je
	* le su'u sarcu fa lo no mabla ja tolvu'e gi ga je
	* le su'u lo ro mabla ja tolvu'e cu tolmapti py ky gi ga je
	* le su'u lo ro co'e cu vrude jo cu mapti py ky gi ga je
	* le su'u lo ro cadga cu mapti py ky gi ga je
	* le su'u na vrude fa lo ka ce'u xi re sutra ja cu tolcando gi ga je
	* le su'u su'o da zo'u vrude fa lo nu na zukte va'o da gi ga je
	* le su'u lo nu masno noi ke'a se filri'a lo nu jundi lo prenu cu to'e filri'a lo snuti je xrani be lo prenu gi ga je
	* le su'u cumki fa lo nu stace poi ke'a na cnixai gi ga je
	* le su'u narcu'i fa lo ro nu lo su'o prenu cu jitro lo su'o prenu jenai du be ri lo su'u ri prami gi ga je
	* le su'u py ky velmikce pe'a lo ro mabla ja tolvu'e kei...
		* no'u le su'u ro da poi ke'a prenu zo'u ga je lo ro nu da prane py ky cu nu da ckaji lo no mabla ja tolvu;'e gi ro de poi ke'a fasnu zo'u lo ro fasnu cu dubjavmau de lo ka ce'u xi re nu da ckaji py ky kei kei naja cu dubjavme'a de lo ka ce'u xi re nu da ckaji lo mabla ja tolvu'e gi ga je
	* le su'u lo nu fraxu cu zmadu lo nu tolmo'i kei kei...
		* no'u le su'u ro da poi ke'a prenu zo'u ro de poi da zukte ke'a zo'u lo nu fraxu da tu'a de cu zmadu lo nu co'e ja tolmo'i lo du'u da zukte de kei kei ga je le ka ce'u xi re mapti py ky gi ga je le ka ce'u xi re filri'a lo nu da jdika lo ka ce'u xi re xlafri gi lo ka ce'u xi re filri'a lo de na rapli pe'a gi ga je
	* le su'u le ka ce'u xi re prami cu banzuka zo'e je le ka ce'u xi re sampu je le ka ce'u xi re mutce kei le ka lo no bangu cu te gerna fi lo su'o velcki be ce'u xi re gi ga je
	* le su'u jitfa fa le du'u ro da poi ke'a se zukte je cu mapti py ky zo'u lo prenu cu ci'au .uau ja ganse da gi ga je
	* le su'u ro da poi ke'a prenu je cu xlafri zo'u lo nu da jimpe lo du'u prami da cu rinka lo nu da jdika lo ka ce'u xi re xlafri gi ga je
	* le su'u ro da poi ke'a prenu zo'u lo nu da certu na sarcu lo nu da prane py ky gi ga je
	* le su'u cumki fa lo nu ckaji be py ky be'o je co'e lo cmaci gi ga je
	* le su'u lo ro prenu cu prami ri janai cu ckaji py ky gi ga je
	* le su'u lo ro prenu cu prane py ky janai le ka ce'u xi re jimpe fi py ky gi ga je
	* le su'u tu'a py ky tadji tu'a py ky gi ga je
	* le su'u py ky tu'a ri jai krinu gi ga je
	* le su'u py ky jai jimpe velcki ri kei...
		* no'u le su'u ro da poi ke'a prenu jenai cu jimpe fi py ky zo'u lo nu da jimpe je zgana lo nu ckaji py ky cu filri'a ja rinka lo nu da jimpe fi py ky gi ga je
	* le su'u py ky jai re'enje rarna gi ga je
	* le su'u py ky jai to'e racli gi ga je
	* le su'u py ky cimni kei...
		* no'u le su'u narcu'i fa lo ro nu lo su'o prenu cu banzuka py ky lo ka ce'u xi re tatpi lo su'u ri ckaji py ky kei ja cu jdika py ky gi ga je
	* le su'u narcu'i fa lo ro nu lo su'o prenu cu dukse py ky kei kei...
		* no'u le su'u narcu'i fa lo ro nu lo su'o prenu cu banzuka py ky lo su'o mabla ja tolvu'e gi ga je
	* le su'u py ky .inmune pe'a kei...
		* no'u le su'u ro da poi ke'a prenu zo'u ga je lo ro nu da co'e ja jdika py ky cu broda cei nu da zukte lo nu co'e ja zmadu py ky zo'e ja lo ka ce'u xi re vajni da gi lo ro broda cu nu da na jimpe ge'u
		* no'u le su'u lo ro prenu cu du lo ro ka'e gasnu be lo nu ri jdika py ky ge'u
		* noi ke'a jai ctaipe le su'u na sarcu fa lo nu terpa gi
	* le su'u ro da poi ke'a prenu zo'u ro de poi ke'a nu da prane py ky zo'u ga je mapti py ky fa lo ro se zukte be da bei fau de gi de nu ga je li'armi je frili da fa lo ro vride poi cadga fa lo nu da zukte ke'a fau de gi ga je da tcetce le ka ce'u toljursa lo ro prenu kei je cu cnikansa lo ro prenu zo'e je lo ka ce'u xi re xlafri kei je cu co'e ja xebni ja fengu ja se jai fanza lo no prenu je cu terpa lo no co'e je cu jai to'e xrani lo ro prenu je cu jai .indika le du'u na sarcu fa lo nu terpa gi li'armi fa lo du'u da jai to'e xrani lo ro prenu gi ga ce
* le ka ce'u kirsku la .satan. le ka ce'u xi re sidju ce'u xi pa je cu ciksi py ky ce'u xi pa le su'u ce'u xi re prane py ky kei kei je tu'a le su'u ce'u co'e ja re'enje cinmo je le su'u prenu fa ce'u je lo ro prenu jenai du be ri gi ga ce
* le ka ce'u cpedu fi la .satan. fe lo nu ri sidju ce'u py ky sy gi ga ce
* le ka ce'u jgari le bloxai je cu se jdaselsku lo te gerna be la .lojban. gi ga ce
* le ka ce'u jgari le bloxai je cu se jdaselsku lo na te gerna gi
* le ka ce'u kanpe lo mutce be le ka ce'u xi re mabla je tolvu'e kei je cu tcetcetce le ka ce'u xi re pacna ko'a goi lo tcetcetce be le ka ce'u xi ci zabna je le ka ce'u xi ci vrude ge'u kei je le ka ce'u xi re krici le du'u ko'a cumki
