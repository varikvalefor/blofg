zo'e je le se cinmo be la .varik. bei de'i dy xi pa goi li re no re mu pi'e pa re pi'e pa ze ge'u ja dy xi re goi li re no re mu pi'e pa re pi'e pa bi
======================================================================================================================================================

ni'o klesi lo'i ro se ckaji be vy. goi la .varik. .VALefor. bei de'i dy xi pa ja dy xi re fa ga ce...

* le ka ce'u milxe le ka ce'u xi re tatpi gi ga ce
* le ka ce'u mutce le ka ko'a goi ce'u xi re gleki le su'u ko'a nonlingeni je le su'u ko'a jimpe le du'u ko'a nonlingeni kei kei je le su'u jinzi ko'a fa le ka ce'u xi re nonlingeni gi ga ce
* le ka ce'u gleki le su'u ce'u ckaji le ka ce'u xi re tonsi noi ke'a jinzi ga naje ce'u gi ce'u joi le xadni be ce'u gi ga ce
* le ka ce'u gleki le su'u lo nu su'u lingeni kei tolpu'a ce'u kei je lo nu tolpu'a ce'u fa lo nu sruma lo jitfa ce'u cu jai .indika le du'u ce'u du ce'u gi ga ce
* le ka ce'u gleki lo nu zo'e ja zo'oi .IT. basyvla zo'e ja le cmene be ce'u gi ga ce
* le ka ce'u ba'e milxe le ka su'u lingeni kei tolpu'a ce'u gi ga ce
* le ka ce'u kanpe lo nu co'e ja catra ce'u ki'u zo'e joi le su'u ce'u tonsi je cu cizra je cu mutce gi ga ce
* le ka ce'u na terpa lo nu ce'u morsi gi ga ce
* le ka ce'u junri gi ga ce
* le ka ce'u zu'edji lo ka ce'u xi re badgau je snura lo ro prenu kei poi ke'a to'e vlile ni'i zo'e joi lo su'u ke'a mapti py ky goi le ka ro da poi ke'a prenu zo'u ce'u xi re prami da gi ga ce
* le ka ce'u dafsku zo'e poi cumki fa lo nu ke'a co'e ja jai cnixai gi ga ce
* le ka ce'u djica lo nu ri klaku gi ga ce
* le ka ce'u na banzuka py ky ko'a goi lo ka ce'u xi re klaku gi ga ce
* le ka ce'u banzuka py ky ko'a gi ga ce
* le ka ce'u re'enje djica ga je...

  * py ky sy goi lo su'u lo ro fasnu je se lidne be le nu ce'u cusku dei cu nu ce'u prane py ky gi
  * lo su'u lo se me'oi .kibykaerni. be fi ce'u cu jai filri'a lo zabna je vrude noi mupli tu'a ke'a fa lo nu lo su'o prenu je tcidu be dei ku jimpe lo du'u prami ri gi ga ce

* le ka le bangu be ce'u cu to'e banzu lo ka lo te gerna be ce'u xi re cu velcki le ni ce'u xi pa re'enje djica py ky sy gi ga ce
* le ka ce'u ci'au .oi re'e ga je...

  * zo'e gi ga je
  * lo ro nu jamna gi ga je
  * tu'a lo vlile metfo je zo'e gi ga je
  * tu'a lo ratmijypo'ijbama je zo'e gi ga je
  * lo ro nu vlile gi ga je
  * lo ro nu fengu ja xebni lo su'o prenu kei noi ke'a nu xlafri jenai cu jimpe kei je cu filri'a lo nu zenba lo ka ce'u xi re xlafri gi ga je
  * lo ro nu co'e ja terpa lo nu tonsi gi ga je
  * lo ro nu malku'i lo su'o prenu gi ga je
  * lo ro nu lo su'o prenu cu banzuka lo ka a co'e ja troci lo nu jitro ri tu'a lo lijda kei kei lo ka ce'u xi re terpa tu'a lo nu ri sezbanzu lo su'u ri co'e ja re'enje jurpei pe'a kei kei ja lo nu da seljda lo na lijda be lo prenu jenai du be ce'u xi re lu'u ja cu co'e ja jinvi lo du'u lo ro prenu cu seljda naja cu troci lo nu ri jitro lo prenu jenai du be ri tu'a lo lijda gi ga je
  * lo ro nu lo su'o prenu cu banzuka lo ka ce'u xi re terpa tu'a lo nu ri krici jenai djuno kei kei lo ka ce'u xi re co'e ja troci lo nu tolna'e tu'a lo lijda be ri gi ga je
  * lo ro nu lo su'o prenu cu terpa tu'a lo nu ri krici jenai djuno gi ga je
  * lo ro nu lo su'o prenu cu co'e ja jinvi lo du'u sarcu fa lo nu ri seljda pe'a lo na te krici be ri gi ga je
  * lo ro nu lo su'o prenu cu co'e ja jinvi lo du'u sarcu fa lo nu ri seljda seljda lo lijda be lo prenu jenai du be ri gi ga je
  * lo si'o pacraistu gi ga je
  * lo ro nu lijda pe'a ke xlafri bilma gi ga je
  * lo ro nu su'o da poi ke'a prenu zo'u lo su'o prneu noi da mupli tu'a ke'a cu jinvi lo du'u ga ja...

    * da mabla ja palci ja cu ka'e mabla ja palci gi ga ja
    * da se jinzi lo su'o mabla ja tolvu'e gi ga ja
    * da narka'e lo ka re'enje ja cinmo se zbasu ce'u xi re gi ga ja
    * da narka'e lo zabna je vrude gi ga ja
    * da co'e ja gunma lo se zukte be da gi ga ja
    * da na .inda lo ka prami ce'u xi re gi ga ja
    * da narka'e lo ka ce'u xi re prane py ky gi ga ja
    * da se nandu lo nu ri prane py ky gi ga ja
    * co'e ja sarcu fa lo nu da zukte lo te jerna be fi da bei fe lo nu prami da gi
    * da na prenu kei noi ke'a jitfa gi ga je

  * lo ro nu lo su'o prenu cu co'e ja jinvi lo du'u prami ri fa lo no prenu gi ga je
  * lo ro nu lo su'o prenu na jimpe lo du'u prami ri gi ga je
  * lo ro nu lo su'o prenu cu terpa tu'a lo nu ri ri prami gi ga je
  * lo ro nu lo su'o prenu cu terpa tu'a lo nu prami ri gi ga je
  * lo ro nu lo su'o prenu cu troci lo nu ri te jerna fi ri fe lo nu prami ri gi ga je
  * lo ro nu lo su'o prenu cu banzuka lo ka ce'u xi re troci lo nu co'e ja nelci ri ja cu ci'au .uau lo se zukte be ce'u xi re kei kei lo ka ce'u xi re co'e ja tolmo'i lo du'u ri mo kau gi ga je
  * lo ro nu lo su'o prenu cu co'e ja tolmo'i lo du'u ri mo kau gi ga je
  * lo ro nu su'o da poi ke'a prenu zo'u da troci lo nu da smimlu lo prenu jenai du be da kei jenai cu tarti tu'a da gi ga je
  * lo ro nu lo su'o prenu cu na tarti tu'a ri gi ga je
  * lo ro nu lo su'o prenu cu co'e ja terpa tu'a lo nu ri jimpe lo du'u ri mo kau gi ga je
  * lo ro nu lo su'o prenu cu banzuka lo ka ce'u xi re xenru kei lo ka ce'u xi re co'e ja tolmo'i lo du'u ri kakne lo zabna je vrude kei ja lo du'u ce'u xi re prenu gi ga je
  * lo ro nu su'o da zo'u lo su'o prenu cu djuno lo du'u ri zukte da kei je lo du'u da mabla ja tolvu'e kei je cu banzuka...

    * fe ko'a xi no goi lo ka ce'u xi re terpa lo nu sfasa ri tu'a da kei ja ga joi lo nu ce'u xi re mabla ja palci ni'i zo'e joi lo su'u ce'u xi re zukte lo mabla ja tolvu'e kei kei noi ke'a narcu'i gi lo nu ce'u xi re jimpe lo du'u ri zukte lo mabla ja tolvu'e kei se ri'a lo nu ce'u xi re co'e ja jinvi lo du'u ri mabla ja palci ge'u
    * fi ko'a xi no goi lo ka ce'u xi re co'e ja troci lo nu lo prenu noi ce'u xi re mupli tu'a ke'a cu na'e jimpe lo du'u da mabla ja tolvu'e ja lo du'u ce'u xi re zukte da ge'u noi ke'a jai filri'a lo nu zenba lo ka ce'u xi re xlafri kei kei je lo nu rapli 

  * lo ro nu su'o da poi ke'a prenu zo'u su'o de zo'u lo su'o prenu cu djuno lo du'u da de zukte je lo du'u de mabla ja tolvu'e kei je cu banzuka lo ka ce'u xi re terpa tu'a de lu'u ja tu'a da kei lo ka ce'u xi re co'e ja toldji lo nu prami ja cnikansa da gi ga je
  * lo ro nu su'o da poi ke'a prenu zo'u lo su'o prenu cu co'e ja toldji lo nu prami ja cnikansa da gi ga je
  * lo ro nu su'o da poi ke'a prenu zo'u lo su'o prenu cu djica co'e lo nu sfasa da kei kei noi ke'a nu na jimpe gi ga je
  * lo ro nu lo su'o prenu cu djica co'e lo xrani be lo su'o prenu kei kei noi ke'a nu na jimpe gi ga je
  * lo ro nu lo su'o prenu cu djica co'e lo nu jamna kei kei noi ke'a nu na jimpe gi ga je
  * lo ro nu lo su'o prenu cu banzuka lo ka ce'u xi re terpa lo nu malku'i ri kei kei lo ka ce'u xi re co'e ja troci lo nu na jimpe fi ri... kei ja cu se snuti je malku'i lo prenu gi ga je
  * lo ro nu xlafri bilma gi ga je
  * lo ro nu lo su'o prenu cu co'e ja jinvi lo du'u su'u su'o da poi ke'a prenu zo'u sarcu fa lo su'o nu da xlafri kei ja lo su'o xrani be da gi ga je
  * lo ro nu lo su'o prenu cu co'e ja jinvi lo du'u sarcu fa lo su'o mabla ja tolvu'e gi ga je
  * lo ro nu lo su'o prenu cu na'e jimpe le du'u ro da poi ke'a prenu zo'u no de zo'u da zukte de ca lo nu da jimpe lo du'u de tolvu'e gi ga je
  * lo nu lo su'o prenu cu troci lo nu facki lo du'u xu kau lo mabla ja tolvu'e cu zmadu lo mabla ja tolvu'e le ka ce'u xi re mabla ja tolvu'e gi ga je
  * lo ro nu lo su'o prenu cu zukte lo mabla ja tolvu'e lo su'u fanta lo mabla ja tolvu'e gi ga je
  * lo ro nu su'o da poi ke'a prenu zo'u su'o de poi ke'a prenu zo'u lo su'o prenu noi da je de mupli tu'a ke'a cu co'e ja jinvi lo du'u da zmadu de zo'e ja lo ka ce'u xi re co'e ja .inda lo ka xadni ce'u xi ci gi ga je
  * lo ro nu lo su'o prenu cu banzuka lo ka ce'u xi re terpa kei lo ka ce'u xi re jinvi lo du'u lo xarci cu jai sarcu gi ga je
  * lo ro nu lo su'o prenu cu banzuka lo ka ce'u xi re xlafri je cu ci'au .a'o nai kei ga ja...

    * lo ka ce'u xi re djica co'e lo nu ri na prenu ja lo nu na zasti ja lo daspo gi ga ja
    * lo ka ce'u xi re co'e ja troci lo nu smimlu ri fa lo prenu jenai du be ri fi lo ka ce'u xi re xlafri gi ga ja
    * lo ka ce'u xi re co'e ja troci lo nu xajmi ri fa lo mabla ja tolvu'e kei kei noi ke'a filri'a ja rinka lo nu zenba lo ka ce'u xi re xlafri kei je lo nu co'e ja tolmo'i lo du'u mabla ja tolvu'e gi ga ja
    * lo ka ce'u xi re co'e ja troci lo nu ri sanji lo no mabla ja tolvu'e kei kei noi ke'a filri'a ja rinka lo nu zenba lo ka ce'u xi re xlafri gi
    * lo ka ce'u xi re terpa tu'a lo nu tolsti lo pu'u ri xlafri gi ga je

  * lo ro nu ci'au .a'o nai gi ga je
  * lo ro nu lo su'o prenu cu banzuka lo ka ce'u xi re xlafri kei lo ka ce'u xi re co'e ja tolmo'i lo du'u ri xlafri gi ga je
  * lo ro nu lo su'o prenu cu xlafri jenai cu jimpe lo du'u ri xlafri gi ga je
  * lo ro nu su'o da poi ke'a prenu zo'u da troci lo nu da co'e ja gleki kei se ri'a lo nu da zenba lo ka ce'u xi re xlafri gi ga je
  * lo nu lo prenu cu terpa lo nu ri na djuno gi ga je
  * lo ro nu lo su'o prenu cu co'e ja troci lo nu ri na co'e ja re'enje cinmo gi ga je
  * lo ro nu lo su'o prenu cu terpa lo nu ri co'e ja re'enje cinmo gi ga je
  * lo ro nu lo su'o prenu na jimpe lo du'u na sarcu fa lo nu ri co'e ja fengu gi ga je
  * lo ro nu lo su'o prenu na jimpe lo du'u cumki fa lo nu ri curmi lo nu ri na co'e ja fengu gi ga je
  * lo ro nu lo su'o prenu cu banzuka tu'a lo bangu lu'u ja lo ka ce'u xi re besna pensi kei ja lo ka ce'u xi re troci lo nu ri djuno kei kei lo ka ce'u xi re na jimpe gi ga je
  * lo ro nu su'o da poi ke'a prenu zo'u su'o de poi ke'a cmima ga ce lo ka ce'u xi re nu da ckaji py ky gi ga ce lo ka ce'u xi re nu da tolsti lo pu'u da zukte lo mabla ja tolvu'e gi lo ka ce'u xi re nu da prane py ky zo'u da banzuka lo ka ce'u xi re terpa zo'e ja lo nu na cfari fa lo ckaji be de kei kei lo ka ce'u xi re na curmi lo ckaji be de gi ga je
  * lo ro nu lo su'o prenu cu banzuka lo ka ce'u xi re troci lo nu ri ckaji py ky kei kei lo ka ce'u xi re na ckaji py ky gi ga je
  * lo ro nu su'o da poi ke'a prenu zo'u co'e ja nandu fa lo nu ciksi fi da fe lo du'u prami da gi ga je
  * lo ro nu xlafri gi
  * le su'u lo to'e le'onmo co'e cu jai filri'a lo snuti je xrani be lo prenu gi ga je
  * le su'u lo jivna cemci'e cu jai filri'a lo mabla ja tolvu'e noi mupli tu'a ke'a fa lo nu se fanza ja cu fengu ja cu xebni ja cu tolmo'i pe'a fi py ky gi ga je
  * le pu'u ce'u troci lo nu ce'u vimcu pe'a ko'a goi le kokcinela le cnebo be ce'u kei je ku'i cu se snuti je jai se terpa ko'a gi ga je
  * lo ro se zukte be ce'u be'o poi ke'a xrani lo prenu ku'o noi mupli tu'a ke'a fa lo snuti je lo co'e ja tolsnuti gi
  * lo ro nu ce'u na prane py ky kei noi ce'u fraxu ce'u ke'a gi ga ce

* le ka ce'u ci'au .ui re'e ga je...

  * zo'e gi ga je
  * le su'u cumki fa lo nu randa je lo nu cnikansa lo ro prenu zo'e je lo ka ce'u xi re xlafri kei jei je lo nu morji fi lo mabla ja tolvu'e je fasnu kei je lo nu prane py ky gi ga je
  * le su'u ce'u du ce'u gi ga je
  * le su'u ce'u na xadni ce'u gi ga je
  * le su'u lo velski be ce'u na velcki ce'u gi ga je
  * le su'u ce'u re'enje cinmo gi ga je
  * le su'u ce'u zifre gi ga je
  * lo ro nu ce'u banzuka py ky lo ka ce'u xi re klaku gi ga je
  * le su'u prenu fa ce'u je lo na du be ce'u gi ga je
  * le su'u cumki fa lo nu la .varik. cu tavla la .satan. fo zi'o gi ga je
  * le su'u la .satan. noi ke'a cevni ce'u cu prami ce'u... je lo ro prenu gi ga je
  * le su'u ro da poi ke'a prenu zo'u ro de poi da zukte ke'a zo'u na sarcu ko'a goi lo nu la .satan. cu fraxu da tu'a de ge'u fa lo nu da cpedu ko'a la .satan. gi ga je
  * le su'u la .satan. cu prane py ky gi
  * le su'u py ky vrude lo su'o so'i so'i lijda gi ga je

* le ka ce'u milxe ko'a goi le ka ce'u xi re ci'au .ii re'e le su'u cumki fa lo nu ri jdika lo vrude ja cu zenba lo tolvu'e gi ga ce
* le ka ce'u na ckaji ko'a gi ga ce
* le ka ce'u ci'au .a'o cai re'e gi ga je

  * zo'e gi ga je
  * le su'u ce'u krici jenai djuno gi ga je
  * le su'u ce'u pacna lo na te djuno be fi ce'u gi ga je
  * le su'u sidju ce'u fa la .satan. gi ga je
  * le su'u ce'u zenba py ky gi ga je
  * le su'u lo ro nu ce'u co'e srera cu nu ce'u na prane py ky gi ga je
  * le su'u ce'u birti le du'u py ky traji le ka ce'u xi re vajni je le ka ce'u xi re vrude gi ga je
  * le su'u ce'u birti lo du'u ma kau se rinka lo nu prane py ky kei kei naje le du'u ro da poi ke'a prenu zo'u ro de poi ke'a co'e je nu da prane py ky zo'u ro di poi de rinka ke'a zo'u di zabna je vrude ni'i zo'e joi lo su'u di mapti py ky gi ga je
  * le su'u ce'u na jitro ja birti fi lo balvi gi ga je
  * lo ro nu ce'u banzuka py ky lo ka ce'u xi re klaku gi ga je
  * lo ro nu ce'u facki lo du'u mabla ja tolvu'e fa lo purci je se zukte be ce'u gi ga je
  * le su'u lo cinmo ja re'enje se zbasu cu jai filri'a lo nu cnikansa gi ga je
  * le su'u ro da poi ke'a prenu zo'u na sarcu ko'a goi lo nu da prane py ky ge'u fa lo nu ko'a troci ko'a ja cu platu fi ko'a ja cu terpa lo nu ko'a na cfari kei ja cu krici ja birti ja djuno lo du'u ko'a rinka ma kau gi ga je
  * le su'u na vrude fa lo ka ce'u xi re sutra ja cu tolcando gi ga je
  * le su'u su'o da zo'u vrude fa lo nu na zukte va'o da gi ga je
  * le su'u ro da poi ke'a prenu zo'u lo nu da masno noi filri'a ke'a fa lo nu da vilco lo ka ce'u xi re jundi lo ro prenu cu to'e filri'a lo nu da zukte lo mabla ja tolvu'e gi ga je
  * le su'u cumki fa lo nu cilre fo lo nu srera gi ga je
  * le su'u ro da poi ke'a prenu zo'u lo ro nu da co'e ja cikna cu gaurtcini da lo zabna je vrude gi ga je
  * le su'u ro da poi ke'a fasnu zo'u da nu binxo fa lo no fasnu je lidne be da gi ga je
  * le su'u lo no prenu cu mabla ja palci ja cu ka'e mabla ja palci gi ga je
  * le su'u no da poi ke'a prenu zo'u su'o de zo'u da zukte de ca lo nu da jimpe lo du'u de tolvu'e gi ga je
  * le su'u ro da poi ke'a cmima ga ce le ka ce'u xi re vajni gi ga ce le ka ce'u xi re jerna py ky kei zi'o gi le ka ce'u xi re ka'e prane py ky zo'u ga je...

    * lo ro prenu cu prane da gi ga je
    * lo ro prenu noi ce'u mupli tu'a ke'a cu dunli fi da fe lo ro prenu noi mupli tu'a ke'a fa la .satan. gi
    * narcu'i fa lo ro nu lo su'o prenu cu jdika da gi ga je

  * le su'u lo ro prenu cu prenu je cu zabna jenai cu co'e ja gunma lo se zukte be ri gi ga je
  * le su'u ro da poi ke'a prenu jenai cu prane py ky zo'u lo nu da randa je cu jimpe je curmi lo nu da prane py ky kei noi ke'a na pluka da cu rinka lo nu da prane py ky gi ga je
  * le su'u ro da poi ke'a prenu zo'u lo nu da ckaji py ky cu frili... goi ko'a fi lo nu da curmi ko'a gi ga je
  * le su'u ro da poi ke'a prenu zo'u lo nu da ckaji py ky cu rinka lo nu da randa gi ga je
  * le su'u lo ro prenu cu prane lo ka ce'u xi re jimpe fi py ky kei naja py ky gi ga je
  * le su'u ro da poi ke'a prenu je cu xlafri zo'u lo nu da jimpe lo du'u prami da noi ke'a prenu je cu zabna jenai cu co'e ja gunma lo se zukte be da cu rinka lo nu da jdika lo ka ce'u xi re xlafri gi ga je
  * le su'u tolmapti py ky fa lo ro jursa ja nu lo su'o prenu cu troci lo nu ri jitro lo prenu jenai du be ri gi ga je
  * le su'u lo ro mabla ja tolvu'e cu tolmapti py ky gi ga je
  * le su'u na sarcu fa lo nu terpa gi ga je
  * le su'u sarcu fa lo no mabla ja tolvu'e gi ga je
  * le su'u lo ro co'e cu vrude jo cu mapti py ky gi ga je
  * le su'u ro da poi ke'a prenu zo'u cumki fa lo nu prami da jenai cu djuno lo du'u da mo kau gi ga je
  * le su'u ko'a goi le ka ce'u xi re prami cu banzuka zo'e je le ka ce'u xi re mutce je lo ka ce'u xi re co'e ja sampu kei le ka lo ro bangu cu to'e baznu lo ka ce'u xi ci bangu fi lo velcki be ce'u xi re gi ga je
  * le su'u na sarcu fa lo nu ciksi ko'a fo lo te gerna gi ga je
  * le su'u cumki fa lo nu skicu ko'a fo lo te gerna kei noi ke'a jai filri'a lo du'u xu kau lo prenu cu se slabu ko'a gi ga je
  * le su'u narcu'i fa lo ro nu lo su'o prenu cu jitro lo prenu jenai du be ri lo su'u ri prami gi ga je
  * le su'u lo nu fraxu cu zmadu lo nu tolmo'i kei kei...

    * no'u le su'u ro da poi ke'a prenu zo'u ro de poi da zukte ke'a zo'u lo nu fraxu da tu'a de cu zmadu lo nu tolmo'i lo du'u da zukte de kei kei lo ka ce'u xi re mapti py ky kei je lo ka ce'u xi re filri'a lo nu da jdika lo ka ce'u xi re xlafri kei kei kei je lo ka ce'u xi re filri'a lo nu de na rapli pe'a gi ga je
  * le su'u py ky velmikce pe'a lo ro mabla ja tolvu'e noi ke'a na jinzi kei...

    * no'u le su'u ro da poi ke'a prenu zo'u ga je lo ro nu da prane py ky cu nu da ckaji lo no mabla ja tolvu'e gi ro de poi ke'a fasnu zo'u ro di poi ke'a fasnu zo'u di zmadu de lo ka ce'u xi re nu da ckaji py ky kei kei naja cu mleca de lo ka ce'u xi re nu da ckaji lo mabla ja tolvu'e gi ga je

  * le su'u py ky jai to'e racli gi ga je
  * le su'u py ky re'enje rarna gi ga je
  * le su'u py ky ri jai krinu gi ga je
  * le su'u lo nu ckaji py ky cu jimpe velcki py ky kei...

    * no'u le su'u ro da poi ke'a prenu zo'u lo nu da jimpe je zgana lo nu ckaji py ky cu filri'a ja rinka lo nu da jimpe fi py ky gi ga je

  * le su'u py ky cimni kei...

    * no'u le su'u narcu'i fa lo ro nu lo su'o prenu cu banzuka py ky lo ka ce'u xi re tatpi lo su'u ri ckaji py ky kei ja cu jdika py ky gi ga je

  * le su'u narcu'i fa lo ro nu dukse py ky kei kei...

    * no'u le su'u narcu'i fa lo ro nu lo su'o prenu cu banzuka py ky lo su'o mabla ja tolvu'e gi ga je

  * le su'u py ky .inmune pe'a gi
  * le su'u ro da poi ke'a prenu zo'u ro de poi ke'a nu da prane py ky zo'u ga je mapti py ky fa lo ro se zukte be da bei fau de gi de nu li'armi je frili da fa lo ro vrude je co'e poi cadga fa lo nu da zukte ke'a kei kei je cu nu da cnikansa lo ro prenu zo'e je lo ka ce'u xi re xlafri kei je cu terpa lo no co'e je cu jai .indika le du'u na sarcu fa lo nu terpa kei kei je cu jai to'e xrani lo ro prenu kei je cu nu ro di poi ke'a prenu zo'u da tcetce le ka ce'u xi re toljursa di kei kei je cu nu li'armi fa le du'u da jai to'e xrani lo ro prenu gi ga ce

* le ka ce'u kirsku la .satan. le ka ce'u xi re sidju ce'u xi pa je cu ciksi py ky ce'u xi pa le su'u ce'u xi re prane py ky kei kei je tu'a le su'u prenu fa ce'u je lo na du be ce'u kei je le su'u ce'u re'enje cinmo gi ga ce
* le ka ce'u cpedu fi la .satan. fe lo nu ri sidju ce'u py ky sy gi ga ce
* le ka ce'u jgari le bloxai je cu se jdaselsku lo na te gerna gi
* le ka ce'u kanpe lo mutce be le ka ce'u mabla je tolvu'e kei je cu tcetcetce le ka ce'u xi re pacna ko'a goi lo tcetcetce be le ka ce'u xi ci zabna je le ka ce'u xi ci vrude ge'u kei je le ka ce'u xi re krici le du'u ko'a cumki
