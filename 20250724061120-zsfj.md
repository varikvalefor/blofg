# le se troci be fi ko'a goi tu'a la zanselfu'a jdini
ni'o co'e ja fanza la .varik. fa lo nu lo jatna be zo'e ja lo tavla kumfa pe'a cu co'e ja cizytolnei vo'e  .i la'e di'u joi zo'e cu krinu le nu la .varik. cu zbasu ko'a noi ke'a me'oi .I2P. kibysnustu je noi la .varik. cu troci...

* lo nu ke'a na cizytolnei pe'a kei je
* lo nu frili lo nu pilno ke'a kei kei je
* lo nu vrude fa lo javni be ke'a kei je
* lo nu tolcru lo nu su'o da poi ke'a prenu zo'u pilno ke'a lo nu xrani da kei kei kei je
* lo nu ke'a mutce le ka ce'u zmadu lo co'e ja ke tavla kumfa pe'a poi ke'a jai fanza la .varik.

.i .urli ko'a fa zoi .urli. http://forum.varikvalefor.i2p .urli.

## le nabmi
ni'o nabmi...

* fe la .varik.
* fi lo nu vo'e pilno la .internet. lo nu zo'e joi vo'e casnu lo jai cinri be zo'e je vo'e kei kei
* fa lo nu su'o da poi ke'a co'e ja cu tavla kumfa pe'a zo'u ko'e goi lo jatna be da ca jostolcru vo'e da ki'u lo su'u zo'e ja da tolnei lo su'u vo'e cizra

## le se troci
ni'o la .varik. cu troci lo nu vo'a zbasu je jatna lo me'oi .I2P. kibysnustu poi ke'a frica lo co'e ja ke tavla kumfa pe'a ke'e je ke jai fanza be vo'a ni'i...

* zo'e joi
* lo su'u ke'a na cizytolnei pe'a kei je
* lo su'u frili lo nu pilno ke'a kei kei je
* lo su'u vrude fa lo javni be ke'a kei je
* lo su'u ke'a mapti lo nu barda casnu kei kei je
* lo su'u frili cumki fa lo nu sivni pilno ke'a kei kei je
* lo su'u tolcru lo nu su'o da poi ke'a prenu zo'u pilno ke'a lo nu xrani da kei kei kei

### lo su'u na cizytolnei
ni'o so'i da poi ke'a co'e ja cu tavla kumfa pe'a zo'u lo jatna be da cu jostolcru la .varik. da ki'u zo'e joi lo su'u la .varik. cu cizra vo'a le ka ce'u cimoi prenu pe'a cusku ja le ka ce'u fanva fi le glibau kei ja le ka ce'u djica lo nu zo'e joi ce'u casnu zo'e noi na cafne fa lo nu casnu ke'a fa loi pilno be da kei kei kei ja le ka vo'a sruma le du'u lo nu ce'u tavla cu nu ce'u mu'oi glibau. role-play .glibau... kei kei kei kei vu'o noi ke'a na xlali je noi la .varik. na jinvi le du'u ke'a zabna krinu lo nu jostolcru

.i lo su'o co'e ja pendo be la .varik. cu smimlu la .varik. ko'e goi le ka lo so'i prenu cu tolnei lo su'u vo'a cusku

.i la .varik. cu djica lo nu su'o da poi ke'a kibysnustu ja cu tavla kumfa pe'a zo'u da mapti lo smimlu be la .varik. zo'e ja ko'e

### lo su'u frili fa lo nu pilno
ni'o so'i da poi ke'a tavla kumfa pe'a ja cu kibysnustu ja cu co'e zo'u nandu la .varik. fa lo nu vo'e pilno ce'u

.i la .varik. cu djica tu'a lo co'e ja kibysnustu poi ga ja lo sazycimde be fi ke'a cu frili vo'a gi curmi lo nu pilno lo me'oi .custom. je ke se kibyse'u tu'a ke'a

### lo su'u vrude fa lo javni
ni'o lo so'i co'e ja ke tavla kumfa poi ke'a se pilno la .varik. cu se javni lo to'e vrude be zo'e po la .varik.  .i mupli lo ka ce'u to'e vrude po la .varik. lo'i javni fa lo su'u tolcru lo nu benji zo'e je lo lanci be le ka ce'u tonsi

### lo su'u curmi lo nu barda casnu
ni'o lo so'i tavla kumfa pe'a cu ckaji ko'e goi le ka ce'u tolcru lo nu benji lo barda je se tcidu fu ce'u... kei kei noi mupli ke'a fa la'oi .Discord.

.i su'o lo so'i co'e cu ckaji ko'i goi le ka ko'e jai to'e filri'a lo nu casnu ce'u  .i mupli ko'i fa lo nu samfli fa lo me'oi .UNIX. co'e

.i ga je mabla fa lo nu kibmalmri gi ku'i jitfa fa le du'u kibmalmri lo ro barda je se tcidu poi benji ke'a fu lo tavla kumfa pe'a  .i ji'a so'i da poi zi'o tcidu ke'a zo'u frili fa lo nu me'oi .compress. da

### lo su'u sivni pilno
ni'o lo so'i co'e ja kibysnustu ja ke tavla kumfa pe'a cu ckaji...

* lo ka tolcru lo nu pilno la'oi .Tor. ja zo'e lo nu jonse ce'u kei kei kei noi la .varik. cu tolnei tu'a ke'a ki'u zo'e joi le su'u ke'a jai to'e filri'a lo nu pilno fa lo prenu poi lo jatna be lo zifyje'a be ke'a xi re cu troci lo nu tolcru lo nu ke'a xi re pilno ku'o ku'o ja
* lo ka cpedu lo nu ro da poi ke'a pilno ce'u zo'u da benji fi lo jatna be ce'u fe lo pixra be lo me'oi .identity. te tcidu po da kei kei noi la .varik. cu tolnei tu'a ke'a ki'u zo'e joi le su'u ke'a jai filri'a lo nu me'oi .persecute. ku'o

## le te troci
ni'o la .varik. cu troci lo nu zabna kei ko'a noi ke'a kibysnustu... je ku'i noi lo nu zabna pilno ke'a cu nu pilno la'oi .I2P. noi .urli zo'e pe ke'a xi re fa zoi .urli. https://geti2p.net .urli.
