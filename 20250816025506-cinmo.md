zo'e je le se cinmo be la .varik. bei de'i li re no re mu pi'e bi pi'e pa xa
============================================================================

ni'o ca zo'e ja le nu la .varik. cu cusku dei zo'u la .varik. cu ga je...

* salci le tonsi citri masti gi ga je
* na mutce le ka su'u lingeni kei tolpu'a ce'u gi ga je
* milxe le ka ce'u fengu ce'u le su'u ce'u fengu lo prenu... kei je le nu ce'u dukse le ka ce'u sipna gi ga je
* ci'au .oi fy. gy. goi le nu vo'a catlu ko'a goi le me'oi .flashgun. poi ke'a se pilno vo'a... ku'o ca le nu ko'a se .aktigau... co mutce gi ga je
* milxe le ka fy. gy. xajmi ce'u gi ga je
* ci'au .oi... je ku'i se xajmi... le nu le skami besna pe'a cu jai pruce le te tcidu poi pagbu ke'a fa le se du'u vo'a djica curmi lo nu zo'oi .IT. basyvla le glibau zo'e ja zo .varik... ku'o le te tcidu poi zo'oi .HE. basyvla le glibau zo .varik. gi ga je
* mutce le ka ce'u stidi lo ckape naje nu troci lo nu cikre pe'a lo spofu gi ga je
* zukyjdipei lo ka ce'u xraci'a lo nu la'oi .VUNC. jgari lo blacykabri be loi kafxu'i co'e je pelxu je cu cusku zo'e ja lu .i mo  .i pinca si se pinxe jenai cu co'e li'u gi ga je
* cpedu fi lo ro prenu fe lo nu vo'i co'e ja morji le du'u na sarcu fa lo tolvu'e ja mabla kei je le du'u lo vrude je zabna cu cumki kei je le du'u lo nu srera cu na tolri'a lo nu troci lo vrude gi ga je
* pacna je ke milxe jinvi le du'u vo'a tolsti lo nu vo'a binxo lo se rigni be zo'e je tu'a loi rectu gi ga je
* cpedu fi la .satan. fe lo nu vo'i sidju vo'a lo nu vo'a zenba lo ro vrude je cu jdika lo ro tolvu'e... je cu facki lo du'u ma kau cadga je cu filri'a nu vo'a sidju lo ro prenu gi ga je
* ci'au .oi re'e le su'u vo'a na birti lo du'u cadga fa lo nu vo'a zukte ma kau gi
* kanpe lo mutce be le ka ce'u mabla je cu tolvu'e kei je ku'i cu tcetce le ka ce'u pacna lo mutce be le ka ce'u vrude je cu zabna be'o goi ko'a je cu jinvi le du'u ko'a cumki

## tu'a le me'oi .flashgun.
ni'o ckaji le ka ro da poi ke'a cmima ce'u zo'u ro de poi ke'a cmima ce'u zo'u da de lidne ce'u naja le temci co'e kei fa ga ce'o...

* le nu vy goi la .varik. cu troci lo nu pilno ko'a goi le me'oi .flashgun. tu'a ko'e goi le kacma poi ke'a se pilno vy gi ga ce'o
* le nu vy facki le du'u ko'a na te gusni fi lo xunre poi ke'a jai filri'a lo nu me'oi .focus. ku'o va'o lo nu troci lo nu zmiku lo nu me'oi .focus. gi ga ce'o
* le nu vy troci ty goi lo nu vy tcimi'e ko'e lo nu ko'e jai rinka lo nu lo xunre cu gusni fi ko'a va'o lo nu troci lo nu zmiku lo nu me'oi .focus. gi ga ce'o
* le nu vy troci lo nu vy facki lo du'u xu kau vy snada ty... kei kei le nu vy troci lo nu zmiku lo nu me'oi .focus. kei kei je cu catlu ko'a gi ga ce'o
* le nu vy srera le nu vy mulno le ka ce'u .aktigau le kacmyxra batke kei kei noi ke'a rinka fy ny goi le nu vo'a viska le pagbu be ko'a be'o poi mutce le ka gusni ce'u... kei kei noi ke'a rinka le nu vy cortu le kanla be vy gi
* le nu vy binxo le se xajmi be le nu srera je cu cortu... be'o je ku'i lo toldji be lo nu vy ny rapli pe'a

## le nu le skami besna pe'a cu jai pruce fi le mabla jai .indika le be le du'u la .varik. cu nakni
ni'o pruce...

* fa tu'a le skami besna pe'a
* fe le konkatena be...

  * le preti be lo du'u mo kau le te tcidu poi vy goi la .varik. cu benji ke'a be'o bei
  * lo'i so'i lerpinsle bitmu lerfu bei
  * le te tcidu poi ke'a jai .indika lo du'u vy djica curmi zo'e je lo nu basyvla fi zo'e ja le cmene be vy fa ma kau noi mupli ke'a fa zo'oi .IT. poi ke'a xi re valsi le glibau ku'o je ba'e nai zo'oi .HE. poi ke'a valsi fi le glibau bei
  * le'i re lerpinsle bitmu lerfu bei
  * le te tcidu poi ke'a jai .indika le du'u vy cinmo ma kau be'o

* fi ly cy goi le velski be le te tcidu je se pruce... be'o poi ke'a cy by my goi le ka zo'oi .HE. basyvla le glibau zo'e ja zo .varik. tu'a ce'u

.i vy cu ga je...

* ci'au .oi ro'e le su'u ly cy mabla le ka ce'u jai .indika le du'u vy djica curmi tu'a zo'oi .HE... kei je ku'i cu te pruce le jai .indika be tu'a zo'oi .IT. jenai zo'oi .HE. gi
* milxe le ka su'u lingeni kei tolpu'a va'o le pa moi be lo'i nu vy tcidu ly cy

.i ku'i ji'a ko'a xajmi vy  .i ji'a vy binxo le milxe be le ka xajmi ce'u fa le su'u ly cy jai rinka le nu vy milxe le ka su'u lingeni kei tolpu'a ce'u... kei kei noi ke'a mabla

## le su'u cpedu ja stidi lo nu cikre pe'a
ni'o ro da poi ke'a prenu zo'u ro de poi ke'a se ponse da je poi da jinvi lo du'u ke'a spofu je poi na ckape fa lo nu da troci lo nu da cikre pe'a ke'a zo'u la .varik. cu cpedu ja stidi lo nu da troci lo nu de cikre pe'a de... kei ja lo nu da dunda de lo vilco be tu'a de... kei pu lo da'i nu da fespu'i de

.i krinu la'e di'u fa ga je...

* zo'e joi le su'u ko'a goi lo nu troci lo nu cikre pe'a cu filri'a lo nu cikre noi ke'a vrude ni'i zo'e joi le su'u ke'a filri'a lo nu na dunda pe'a fi lo fesystu kei je lo nu na fesygau gi ga je
* zo'e joi le su'u ko'a filri'a lo nu facki lo du'u ma kau rinka lo nu spofu kei kei kei noi ke'a filri'a lo nu fanta lo nu rapli pe'a fa lo nu binxo lo spofu gi
* zo'e joi le su'u so'i da poi ke'a spofu zo'u lo nu cikre pe'a da cu mleca lo nu basygau pe'a fi da kei le ka ce'u nandu ja lo ni jdima ce'u

## tu'a loi rectu
ni'o la .varik. cu milxe jinvi by by goi le du'u vo'a binxo lo se rigni be lo si'o vo'a citka zo'e ja loi rectu... kei kei ga joi zo'e gi ga joi le du'u vo'a milxe le ka co'e ja rigni ce'u kei va'o lo le nu vo'a catlu lei rectu co'e je se vasru be le likmi'i je se pilno be vo'a gi ga joi li re no re mu pi'e bi pi'e pa xa detri le nu vo'a citka loi cirla... kei goi ko'a joi ku'i le nu vo'a na mutce le ka ce'u selpu'a ko'a

.i la .varik. cu mutce le ka ce'u pacna lo nu by by jetnu... je lo nu vo'a zenba le ka mapti rigni ce'u fa tu'a loi rectu kei kei noi ke'a jai filri'a lo nu vo'a binxo lo jvegana kei noi ke'a xi re vrude

## zo'e poi la .varik. cu cpedu lo nu morji da
ni'o ro da poi ke'a prenu zo'u la .varik. cu cpedu fi da fe lo nu da morji ga je...

* le du'u lo no tolvu'e ja mabla cu sarcu gi ga je
* le du'u lo vrude je zabna cu cumki lo nu lo prenu cu troci gi
* le du'u ro da poi ke'a prenu zo'u ro de poi ke'a tolvu'e je cu se gasnu da jenai cu mrori'a da zo'u jitfa fa le du'u de rinka lo nu no di poi ke'a vrude je cu zabna zo'u da kakne di
