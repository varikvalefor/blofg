# lo su'u me'oi .persona.
ni'o la .varik. cu badri lo nu sruma lo du'u tu'a vo'a cu me'oi .persona. jenai cu co'e

.i la .varik. cu nelci la .internet. ki'u zo'e joi le su'u vo'e jai filri'a lo nu vo'a na'e me'oi .mask. cusku

.i la .varik. cu kirsku lo prenu poi ke'a jimpe fi vo'a jenai cu sruma lo du'u me'oi .persona. ku'o je cu cpedu lo nu lo sruma cu troci lo nu jimpe fi vo'a  .i ku'i lo nu sruma jenai ku'i cu malku'i la .varik. cu na prane le ka ce'u mabla fi zo'e po la .varik.  .i la .varik. cu ci'au .oi

## zo'e je le se sruma
ni'o lo so'i prenu cu sruma lo du'u me'oi .persona. co'e fa ko'a goi lo nu la .varik. cu ci moi prenu cusku pe'a je cu tavla fi tu'a le ctaipe cmaci je cu xraci'a lo cizra je cu cizra... kei kei noi ke'a du'u la .varik. cu mu'oi glibau. role-play .glibau. lo xarpre je se zbasu be la .varik. ki'u zo'e ja lo su'u la .varik. cu djica lo nu la .varik. cu frica... je noi ke'a jitfa

## tu'a la .internet.
ni'o la .varik. cu mutce le ka ce'u nelci le su'u la .internet. cu jai filri'a lo nu vo'a na'e ke .atmi me'oi .mask. ke'e cusku... noi ke'a nu vo'a ci moi prenu pe'a cusku je cu co'e... ku'o noi ke'a su'u curmi lo nu masno lo nu cusku  .i lo nu tolcru lo nu masno cusku cu jai filri'a lo nu zmiku pe'a cusku noi cafne fa lo nu lo jalge be ke'a cu na mapti lo co'e ja selji'i be la .varik.

.i le su'u la .varik. cu bacru cusku cu frica le su'u la .varik. cu ciska cusku kei ni'i...

* zo'e joi
* le su'u le cemci'e cu troci pe'a lo nu smimlu fa lo su'u bacru cusku kei kei joi
* le su'u lo su'u bacru cusku cu zmadu lo su'u ciska cusku le ka la .varik. cu zengau pe'a da le ka ce'u mapti je selnei la .varik. je cu vrude zo'e po la .varik... kei kei joi
* le su'u nandu la .varik. fa lo nu la .varik. cu bacru cusku

.i la .internet. cu zabna le ka ce'u jai filri'a lo nu tavla fa lo cizra
