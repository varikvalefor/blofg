zo'e je le se cinmo be la .varik. bei de'i li re no re mu pi'e bi pi'e pa vo
============================================================================

ni'o ca le nu la .varik. cu cusku dei zo'u la .varik. cu ga je...

* milxe le ka ce'u tatpi gi ga je
* milxe le ka nandu ce'u fa lo nu ce'u cusku lo se du'u ce'u cinmo ma kau ma kau gi ga je
* ci'au .oi re'e le su'u xajmi la .varik. fa tu'a le se ke skuxai je spusku be le ke se tolnei ke'e je selsku be la'o glibau. GAVIN NEWSOM .glibau. gi ga je
* troci lo nu vo'a co'e ja mojri'a fi le du'u lo nu vlile cu na tolri'a lo nu vlile gi ga je
* se xajmi... je ku'i ci'au .oi... le su'u vo'a tolta'i va'o lo mapti be lo nu vo'a sipna gi ga je
* na mutce le ka su'u lingeni kei tolpu'a ce'u gi ga je
* salci le tonci citri masti gi ga je
* co'e ja terpa lo nu vo'a jdika lo vrude ja cu zenba lo tolvu'e... kei goi ko'a je ku'i cu mutce le ka ce'u troci lo nu fanta ko'a kei kei je le ka ce'u pacna lo nu ko'a na cfari gi ga je
* cpedu fi la .satan. fe lo nu vo'i sidju vo'e fe lo nu vo'a zenba lo ro vrude noi mupli ke'a fa lo ka ce'u cinkansa je na'e fengu je ciksi fi lo gasnu be lo tolvu'e fe lo su'u tolvu'e... kei je le su'u na sarcu... kei kei je le ka ce'u jai filri'a lo nu lo prenu cu zenba le ka ce'u xi re jai vrude kei kei je le ka ro da poi ke'a prenu zo'u ce'u cnikansa da ku'o je cu jdika lo ro tolvu'e noi mupli ke'a fa le ka ce'u fengu lo prenu gi
* kanpe naje ku'i cu mutce le ka ce'u pacna lo zabna je vrude

## le su'u tolta'i
ni'o so'i da poi ke'a detri je cu mapti lo nu la .varik. cu sipna zo'u la .varik. cu rarna tolta'i de'i da

.i la .varik. cu se xajmi le su'u la'e di'u ranxi kei je ku'i cu fanza le su'u la'e di'u to'e filri'a lo nu vo'a sipna

.i la .varik. cu djica lo nu lo nu vo'a sipna cu na sarcu lo nu vo'a zukte lo cadga... kei kei je ku'i cu djuno le du'u sarcu kei je cu djica lo nu vo'a sipna de'i lo mapti

## le selsku be fi ko'a goi la'o glibau. GAVIN NEWSOM .glibau.
ni'o ckaji le ka ro da poi ke'a cmima ce'u zo'u ro de poi ke'a cmima ce'u zo'u da de lidne ce'u naja le temci co'e kei fa ga ce'o...

* le nu la .varik. cu tcidu ko'e goi le selsku be ko'a be'o noi ko'a troci lo nu ke'a smimlu lo selsku be la'o glibau. DONALD TRUMP .glibau. gi ga ce'o
* le nu la .varik. cu binxo lo tolnei be ko'e ki'u zo'e joi le su'u la .varik. cu jinvi le du'u ko'a jai tolvu'e gi ga ce'o
* le nu la .varik. cu tcidu ko'i goi le se spusku be fi ko'e be'o noi ke'a te skuxai ko'a je cu se du'u ko'e tolmencre kei je cu se du'u ko'a se nelci lo no na se zvati be la'o glibau. US-CA .glibau. gi ga ce'o
* le nu la .varik. cu binxo lo milxe be le ka ko'i xajmi ce'u gi ga ce'o
* le nu la .varik. cu facki le du'u ko'i jai tolvu'e... je le du'u tolvu'e fa lo ka ce'u se xajmi ko'i je cu tolmo'i le du'u ko'i jai tolvu'e gi
* le nu la .varik. cu binxo le na se xajmi be ko'i... be'o je le ckaji be le ka ce'u ci'au .oi re'e le su'u ca su'o da zo'u ko'i xajmi ce'u ca da... be'o je le gleki be le su'u ko'i jai filri'a le nu la .varik. cu facki fi le cfila be la .varik.

.i nu skuxai kei fa lo nu skuxai lo skuxai be lo skuxai poi ji'a ke'a djica lo nu catra lo prenu

.i lo ka ce'u se xajmi lo tolvu'e cu frili... je ku'i cu filri'a lo nu tolmo'i lo du'u xrani kei kei noi ke'a tolvu'e
