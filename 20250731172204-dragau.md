lo su'u broda cei ke co'e ja dragau ke'e lo prenu
=================================================

ni'o jitfa fa le du'u lo nu broda cu nu fengu

.i cumki fa lo nu broda ri'a zo'e ja lo nu retsku

.i la .varik. cu krici le du'u lo nu zabna broda cu nu filgau lo nu jimpe le du'u mabla... kei kei kei noi to'e filri'a ke'a fa lo nu fengu

.i ku'i slabu la .varik. fa le su'u frili fa lo ka ce'u fengu... je lo ka ce'u na'e ru'e krici lo du'u vrude fa lo nu ce'u fengu

## lo su'u broda
ni'o ro da poi ke'a prenu zo'u ro de poi ke'a prenu zo'u ga jo da de broda gi da co'e ja troci je snada lo nu da filgau lo nu de jdika lo ka ce'u gasnu lo mabla ja ke to'e vrude ja cu ckaji lo mabla ja ke to'e vrude  .i mupli lo ka ce'u nu broda kei kei fa lo nu cusku lo se du'u ko'a goi lo prenu cu crogau ko'e goi lo prenu... kei se ri'a lo nu ko'a tolsti lo nu ko'a crogau ko'e

## lo su'u broda naja cu fengu
ni'o frili fa lo nu jinvi ko'a goi lo du'u lo ro prenu cu broda naja cu fengu kei zo'e joi le du'u lo nu fengu cu filri'a lo nu cusku lo se du'u cfila

.i ku'i ko'a jitfa ni'i...

* zo'e joi
* le su'u lo nu fengu cu...

  * filri'a lo nu xebni noi ke'a to'e vrude ku'o je lo nu jundi lo se tolnei jenai ku'i cfila jenai lo cfila ja fasnu poi ke'a to'e vrude kei je cu
  * to'e filri'a lo nu cnikansa kei kei joi

* le su'u ro da zo'u filri'a...

  * fa lo nu jimpe lo du'u da to'e vrude ja cu mabla kei kei
  * fe lo nu cusku lo se du'u ma kau cfila kei kei je lo nu facki lo du'u ma kau cadga kei kei je lo nu cnikansa

## lo nu fengu naje cu broda
ni'o su'o da zo'u da nu fengu naje cu broda  .i ctaipe la'e di'u fa...

* zo'e joi 
* le su'u ro da poi ke'a prenu zo'u ro de zo'u lo nu da jimpe lo du'u de mabla fi zo'e po da ja cu to'e vrude zo'e po da cu tolri'a lo nu da gasnu de kei kei joi
* le su'u ro da xi pa poi ke'a prenu zo'u ro da xi re poi ke'a prenu zo'u ro de xi pa poi ke'a co'e ja fasnu je cu se gasnu da xi re zo'u ro de xi re poi ke'a fasnu je cu mabla fi zo'e po da xi re ja cu to'e vrude zo'e po da xi re zo'u...

  * ga janai da xi pa broda da xi re gi de xi pa se gasnu da xi pa je cu jai krinu lo nu da xi re tolsti de xi re kei jenai cu xrani kei joi

* le su'u su'o da zo'u su'o de xi pa poi ke'a prenu zo'u su'o de xi re poi ke'a prenu zo'u su'o di poi ke'a mabla ja to'e vrude je cu se gasnu de xi re zo'u...

  * da nu de xi pa snada lo nu de xi pa ciski fo de xi re fe lo su'u di mabla ja cu to'e vrude... kei kei noi ke'a jai krinu lo nu de xi re tolsti tu'a di
