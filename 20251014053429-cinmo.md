zo'e je le se cinmo be la .varik. bei de'i dy xi pa goi li re no re mu pi'e pa no pi'e pa vo
============================================================================================

ni'o ckaji ko'a xi no goi le ka ro da poi ke'a cmima ce'u zo'u vy goi la .varik. cu ckaji da ca lo su'o fasnu je pagbu be le se detri be dy xi pa ge'u fa ga ce...

* le ka ce'u mutce le ka ko'a goi ce'u xi re gleki le su'u ko'a nonlingeni je le su'u ko'a djuno le du'u ko'a nonlingeni kei kei je le su'u jinzi ko'a fa le ka ce'u xi ci nonlingeni gi ga ce
* le ka ce'u gleki le su'u ce'u tonsi je le su'u ce'u djuno le du'u ce'u tonsi gi ga ce
* le ka ce'u milxe ko'a goi le ka su'u lingeni kei tolpu'a ce'u xi re gi ga ce
* le ka ce'u na ckaji ko'a gi ga ce
* le ka ce'u pinxe loi so'i kafxu'i gi ga ce
* le ka ce'u junri gi ga je
* le ka ce'u kanpe lo nu co'e ja catra ce'u ki'u zo'e joi le su'u ce'u tonsi gi ga ce
* le ka ce'u na terpa lo nu ce'u morsi gi ga ce
* le ka ce'u zu'edji lo ka ce'u xi re badgau je snura lo ro prenu kei noi ke'a to'e vlile je cu mapti py ky gi ga ce
* le ka ce'u djica lo nu ce'u klaku gi ga ce
* le ka ce'u na banzuka fi lo ka ce'u xi re klaku fe py ky goi le ka ro da poi ke'a prenu zo'u ce'u xi reprami da gi ga ce
* le ka ce'u banzuka py ke le ka ce'u xi re ba'e milxe le ka ce'u xi ci klaku gi ga ce
* le ka ce'u banzuka py ke le ka ce'u xi re milxe najenai mutce le ka ce'u xi ci klaku gi ga ce
* le ka ce'u re'enje djica ga je...

  * lo su'u lo se me'oi .kibykaerni. be fi ce'u cu filri'a lo vrude noi mupli tu'a ke'a fa lo nu su'o da poi ke'a prenu zo'u da fraxu da gi ga je
  * py ky sy goi lo su'u lo ro se lidne be zo'e cu nu ce'u prane py ky... kei ju'e cu nu vy cnikansa lo ro prenu zo'e je lo ka ce'u xi re xlafri gi
  * lo su'u lo nu ce'u mutce lo ka ce'u xi re sidju lo ro prenu cu lidne lo nu ce'u morsi gi ga ce

* le ka ce'u ci'au .oi re'e ga je...

  * lo ro nu jamna gi ga je
  * le su'u so'i da poi ke'a prenu zo'u zo'e joi lo nu da na fraxu da cu rinka lo nu da troci lo nu da na cinmo noi zo'e joi ke'a cu filri'a lo nu da gasnu lo co'e poi nandu da fa lo nu da fraxu da ke'a xi re gi ga je
  * le su'u so'i da poi ke'a prenu je cu se slabu lo nu jivna je zo'e jenai zo'e zo'u nandu pe'a da fa lo nu da randa gi ga je
  * ko'a xi no goi lo ro nu su'o da poi ke'a prenu zo'u da curmi lo nu ranji fa lo mabla je tolvu'e kei ki'u le su'u da toldji lo nu da jimpe lo du'u mabla je tolvu'e kei ki'u lo su'u da co'e ja krici lo du'u da narka'e lo ka ce'u xi re fraxu ce'u xi re... ge'u

    * noi ke'a mabla je tolvu'e je cu nu xlafri... kei je cu se tolri'a zo'e joi tu'a py ky gi ga je

  * le su'u so'i da poi ke'a prenu zo'u lo nu da se fanza ja cu fengu cu frili da lo nu slabu da fa lo nu jivna je zo'e jenai zo'e gi ga je
  * le su'u so'i da poi ke'a na krici fi py ky zo'u lo nu malku'i da cu filri'a lo nu da xebni noi ke'a nu da xlafri je cu mabla je tolvu'e gi ga je
  * lo ro nu xebni ja cu toldji lo nu cnikansa gi ga je
  * le su'u frilifi lo nu zgana lo nu jamna je zo'e jenai kei fa lo nu jinvi lo du'u py ky jai narcu'i ja lo du'u lo su'o prenu cu palci gi ga je
  * lo ro nu ce'u na prane py ky gi ga je
  * le su'u zo'e je lo su'u fraxu cu to'e slabu lo so'i se ke jivna cemci'e ke'e gi ga je
  * le su'u so'i da poi ke'a prenu zo'u nandu da fa lo nu da fraxu gi ga je
  * le su'u lo jivna cemci'e cu filri'a lo nu tolmo'i fi py ky kei je lo nu terpa lo nu stace je lo nu denpa lo nu facki lo du'u xu kau vrude kei kei lo nu zukte gi
  * le su'u lo so'i se xamsku cu te skuxai jenai cu co'e gi ga ce

* le ka ce'u ci'au .u'i re'e...

  * le su'u lo so'i nu jdaselsku ce'u cu nu ce'u jgari le bloxai gi ga ce

* le ka ce'u ci'au .ui re'e ga je...

  * le su'u lo cinmo se zbasu cu filri'a lo nu cnikansa gi ga je
  * le su'u lo su'o se xamsku cu vrude gi ga je
  * le su'u py ky jai cumki gi ga je
  * le su'u kampu lo so'i so'i lijda fa le ka py ky vrude fi ce'u xi re gi
  * le su'u tolmapti py ky fa lo ro vlile je zo'e gi ga ce

* ry .ibu goi le ka ce'u ci'au .ii re'e le su'u cumki fa lo nu ce'u jdika lo vrude ja cu zenba lo tolvu'e gi ga ce
* le ka ce'u ci'au .a'o cai re'e ga je...

  * le su'u ce'u krici jenai cu djuno gi ga je
  * le su'u py ky cimni kei...

    * no'u le su'u narcu'i fa lo nu banzuka py ky lo ka ce'u na ckaji py ky gi ga je

  * le su'u lo no prenu cu palci ja cu mabla gi ga je
  * le su'u ga je narcu'i fa lo nu bixygau lo pu se zukte gi cumki fa lo nu cilre fi lo pu se zukte... kei kei

    * no'u le su'u ro da xi pa poi ke'a detri zo'u ro da xi re poi ke'a detri je cu zmadu da xi pa zo'u ro de poi zukte ke'a de'i da xi pa zo'u ga je narcu'i fa lo nu bixygau de de'i da xi re gi cumki fa lo nu cilre fo de de'i da xi re gi ga je

  * le su'u zi'o zi'o mikce pe'a fo py ky gi ga je
  * le su'u py ky jai tolri'a lo nu jdika lo vrude ja cu zenba lo tolvu'e gi ga je
  * le su'u lo no prenu cu se jinzi lo su'o mabla ja tolvu'e gi ga je
  * le su'u zabna je vrude fa lo ro se rinka be lo ro nu prane py ky gi ga je
  * le su'u py ky jai tolki'u lo nu terpa gi ga je
  * le su'u ce'u jimpe ja krici le du'u py ky traji le ka ce'u xi re vrude kei kei no'u le su'u lo ro co'e cu vrude jo cu mapti py ky gi ga je
  * le su'u ro da poi ke'a prenu zo'u ro de zo'u cumki fa lo nu da denpa lo nu da facki lo du'u xu kau de vrude kei kei lo nu da de zukte gi ga je
  * le su'u lo nu randa cu cumki je cu filri'a ja rinka lo nu zenba py ky gi ga je
  * le su'u py ky jai velcki py ky lo ro prenu gi ga je
  * le su'u ga je lo so'i prenu cu tolmo'i fi py ky gi ku'i lo ro prenu cu kakne lo ka ce'u xi re prane py ky kei kei...

    * no'u le su'u ro da poi ke'a prenu zo'u da morji fi py ky seju cu kakne lo ka ce'u xi re prane py ky kei kei
    * no'u le su'u jinzi lo ro prenu fa lo ka ce'u xi re kakne lo ka ce'u xi ci prane py ky gi ga je

  * le su'u lo no co'e cu rinka lo nu lo prenu na kakne lo ka ce'u xi re prane py ky gi ga je
  * le su'u lo ro prenu noi ce'u mupli tu'a ke'a cu kakne lo ka ce'u xi re prane py ky gi ga je
  * le su'u ro da poi ke'a prenu zo'u ro de poi ke'a nu da prane py ky zo'u ga je mapti py ky fa lo ro co'e poi da zukte ke'a ca de gi de nu lo vrude je cadga no'u lo mapti be py ky cu jai li'armi je frili da
  * le su'u tolmapti py ky fa zo'e je lo ro vlile gi
  * le su'u lo nu prane py ky cu nu tcetce le ka ce'u toljursa gi ga ce

* le ka jdaselsku ce'u fa lo na te gerna be lo bangu gi ga ce
* le ka ce'u se jdaselsku je cu jgari le bloxai je cu pinvre gi ga ce
* le ka ce'u kirsku la .satan. le ka ce'u xi re filri'a lo nu ce'u xi pa jimpe fi py ky je cu zenba py ky gi ga ce
* le ka ce'u cpedu fi la .satan. fe lo nu la .satan. cu sidju ce'u py ky sy gi
* le ka ce'u kanpe lo mutce be le ka ce'u xi re mabla je tolvu'e kei je cu tcetcetce le ka ce'u xi re pacna lo tcetcetce be le ka ce'u xi ci zabna joi le ka ce'u xi ci vrude

## ry .ibu
ni'o co'e ja cafne fa lo nu vy ckaji ry .ibu

.i ku'i filri'a lo nu vy jdika ry .ibu kei fa lo nu vy re'enje jurpei le du'u cumki fa lo nu cilre fo lo nu srera kei kei kei je le du'u zi'o zi'o mikce pe'a lo ro mabla je tolvu'e noi mupli tu'a ke'a fa lo ka ce'u fengu lo prenu kei je lo ka fanza ce'u ku'o tu'a py ky kei je le du'u le ka ce'u kakne le ka ce'u xi re prane py ky cu jinzi lo ro prenu... kei je cu randa

.i vy krici le du'u py ky inmune pe'a  .i lo so'i nu cnikansa cu nu jimpe fi lo krinu kei jenai cu nu djica lo nu ranji fa lo mabla je tolvu'e

.i ry .ibu na jai sarcu
.i ry .ibu na jai xamgu

.i ku'i vy fraxu vy lo nu vy ckaji ry .ibu
