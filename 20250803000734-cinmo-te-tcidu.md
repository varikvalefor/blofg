# lo cinmo te tcidu
ni'o ro da poi ke'a prenu zo'u la .varik. cu stidi lo nu roldei fa lo nu da cusku lo se du'u da cinmo ma kau ma kau kei se pi'o lo sivni ja lo kibykarni ja zo'e

.i la .varik. cu stidi ki'u...

* zo'e joi
* le su'u vo'a jinvi le du'u ko'a goi lo nu cusku lo se du'u ma kau ma kau cu filri'a lo nu me'oi .introspect. kei kei kei joi
* le su'u ko'a nandu kei joi
* le su'u ko'a vrude... ni'i zo'e joi le su'u lo nu gasnu lo nandu jenai to'e vrude cu jai filri'a zo'e je lo nu zenba lo ka ce'u jai vrude... kei je lo ka ce'u certu

## le se stidi
ni'o ro da poi ke'a prenu zo'u la .varik. cu stidi fi da fe lo nu ro de poi ke'a djedi detri zo'u ca de zo'u...

* cusku...

  * fa da
  * fe lo se du'u da cinmo ma kau ma kau ca de kei
  * fo lo sivni je me'oi .journal. ja lo kibykarni ja lo pixra ja lo cmaci co'e ja zo'e
  * fi da... ja lo ro prenu poi da jinvi lo du'u cumki fa lo nu lo nu ke'a cu zgana je cu jimpe cu jai filri'a fi ke'a fe lo nu ke'a zebna

## le krinu
ni'o la .varik. cu stidi ko'a goi lo nu ro da poi ke'a prenu zo'u da cusku lo se du'u da cinmo ma kau ma kau kei kei ki'u...

* zo'e joi
* le su'u ro da poi ke'a prenu zo'u lo nu da cusku lo se du'u da cinmo ma kau ma kau cu filri'a lo nu da zenba kei kei ni'i...

  * zo'e joi
  * le du'u ro da poi ke'a prenu zo'u da me'oi .introspect. janai cu cusku lo se du'u da cinmo ma kau ma kau kei kei joi
  * le du'u ro da poi ke'a prenu zo'o lo nu da me'oi .introspect. cu filri'a lo nu da zenba kei kei kei joi

* le su'u ko'a nandu je cu jai filri'a lo nu cinmo certu joi
* le su'u ko'a vrude... ni'i le su'u filri'a lo no to'e vrude je lo nu zenba lo ka ce'u gasnu lo vrude
