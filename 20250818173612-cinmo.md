zo'e je le se cinmo be la .varik. bei de'i li re no re mu pi'e bi pi'e pa bi
============================================================================

ni'o ca le nu vo'a cusku dei zo'u la .varik. cu ga je...

* milxe le ka ce'u tatpi gi ga je
* gleki le su'u .indika le du'u cikre pe'a le morna be lo'i nu vo'a sipna gi ga je
* na'e mutce le ka su'u lingeni kei tolpu'a ce'u gi ga je
* salci le tonci citri masti gi ga je
* morji fi le nu vo'a cikre pe'a le mu'oi glibau. 300mm f/4L .glibau. poi ke'a kacma lenjo je cu se pilno vo'a gi ga je
* gleki le su'u le kacma poi ke'a se pilno vo'a cu ka'e banzuka le ka ce'u smaji kei le ka lo cipni na terpa tu'a ce'u gi ga je
* se fanza... je ku'i se xajmi... le su'u vo'a banzuka le ka ce'u masno kei le ka ce'u se nandu lo so'i nu ce'u kaxmyterxra lo cipni... kei kei je le ka pixra lo no cipni fa lo so'i kacmyxra be fi ce'u gi ga je
* jinvi le du'u .indika le du'u vo'a zenba le ka loi rectu cu mapti rigni vo'a gi ga je
* troci lo nu vo'a jai mojri'a lo ro prenu le du'u lo vrude je zabna cu cumki... lo nu troci gi ga je
* co'e ja terpa by goi lo nu vo'a jdika lo vrude ja cu zenba lo tolvu'e kei je cu pacna je troci lo nu by na cfari gi ga je
* cpedu fi la .satan. fe lo nu vo'i sidju vo'a ga je xi sy lo nu vo'a zenba lo ro vrude noi mupli tu'a ke'a fa le ka ce'u jvegana ku'o je cu jdika lo ro tolvu'e noi mupli tu'a ke'a fa le ka ce'u fengu lo prenu... gi xi sy lo nu by na cfari gi
* kanpe lo mabla je tolvu'e je cu tcetce le ka ce'u pacna lo zabna je vrude... kei je cu troci lo zabna je vrude

## le su'u cikre pe'a le kacma lenjo
ni'o ckaji le ka ro da poi ke'a cmima ce'u zo'u ro de poi ke'a cmima ce'u zo'u da de lidne ce'u naja le detri co'e kei fa ga ce'o...

* le nu le xadni be vy goi la .varik. cu zvati la'o glibau. US-UT .glibau. gi ga ce'o
* le nu le xadni be vy cu zvati la'o glibau. US-MD .glibau. gi ga ce'o
* le nu vy facki le du'u le kacma poi ke'a se pilno vy cu fliba lo ka lenjo fi le me'oi .sensor. be ce'u fa ly goi le mu'oi glibau. Canon EF 400mm f/4L USM .glibau. poi ke'a kacma lenjo je cu se pilno vy le ka filri'a lo nu vy kacmyterxra lo cipni fa lo nu ce'u lenjo fi lo cipni fe le kacma je se pilno be vy gi ga ce'o
* le nu vy facki le du'u tu'a le su'u lenjo fi lo no co'e cu cfila ly jenai le kacma gi ga ce'o
* le nu vy facki le du'u sance ly va'o lo nu cargau ly... kei noi ke'a jai rinka lo nu muvdu fa ly xi ci goi le lenjo je pagbu be ly... be'o poi na cadga fa lo nu ke'a muvdu gi ga ce'o
* le nu vy binxo le pilno be le kacma lenjo je drata be ly gi ga je
* le nu vy troci cy goi lo nu vy cikre pe'a ly gi
* le nu vy facki le du'u vy snada cy

### le pu'u vy cikre pe'a ly
ni'o ckaji le ka ro da poi ke'a cmima ce'u zo'u ro de poi ke'a cmima ce'u zo'u ga je da je de pagbu le pu'u vy cikre pe'a ly gi da de lidne ce'u naja le detri co'e kei fa ga ce'o...

* le pu'u vy vimcu pe'a fi ly fe le ro broda cei lenjo je pagbu be ly be'o je lidne be ly xi ci

  * se pi'o le mu'oi glibau. lens wrench .glibau. noi ke'a tutci lo nu curnu ko'a goi lo lenjo je pagbu be lo bara ke kacma lenjo... kei noi ke'a xi re co'e ja sarcu lo nu na'e spogau vimcu pe'a ko'a gi ga ce'o

* le pu'u vy jisygau le ro broda gi ga ce'o
* le pu'u vy gasnu le nu le ro broda cu jinru loi mu'oi glibau. hydrogen peroxide .glibau. gi ga ce'o
* le pu'u vy vimcu pe'a ly xi ci noi ke'a kluza gi ga ce'o
* le pu'u vy jisygau ly xi ci
* le pu'u vy jmina pe'a ly xi ci boi ly... je cu gasnu le nu ly xi ci to'e kluza gi ga ce'o
* le pu'u vy sudgau le ro broda gi
* le pu'u vy jisygau le ro broda gi ga ce'o
* le pu'u vy jmina pe'a le ro broda le co'e ja versiio be ly be'o poi ke'a claxu le broda... ku'o le co'e ja versiio be ly be'o poi ke'a tolpo'u

## le su'u broda cei co'e ja terpa lo nu jdika lo vrude
ni'o la .varik. cu broda by goi lo nu vo'a jdika lo vrude ja cu zenba lo tolvu'e kei ki'u ga joi...

* zo'e gi ga joi
* le su'u ga je lo so'i co'e cu nu xajmi vo'a fa lo tolvu'e gi lo nu lo tolvu'e cu xajmi cu filri'a lo nu co'e ja curmi lo tolvu'e gi
* le su'u frili fa tu'a lo ka na vajni ce'u lu'u noi ke'a jai filri'a lo nu curmi ja gasnu lo tolvu'e kei noi ke'a tolvu'e

.i ku'i la .varik. na cando selxanka by  .i la .varik. cu troci lo nu by na cfari kei le ka ce'u troci lo nu ce'u morji fi lo ro prenu ku je lo nu xlafri... kei je le du'u cumki fa lo nu xagzengau pe'a... kei kei je cu troci lo nu vo'a zenba lo ro vrude noi mupli tu'a ke'a fa ga je xi my...

* le ka ce'u sidju lo prenu lo nu jdika lo ka ce'u xi re xlafri gi ga je xi my
* le ka ro da poi ke'a prenu zo'u ce'u cnikansa da gi ga je xi my
* le ka ce'u morji le du'u lo tolvu'e cu tolvu'e ju cu xajmi gi ga je xi my
* le ka ce'u jurpei pu lo nu zukre gi ga je xi my
* le ka ce'u jurpei tu'a ko'a goi lo pu zukte be ce'u je cu troci lo nu cilre fo ko'a gi xi my
* le ka ce'u troci lo nu lo prenu... noi vo'a mupli tu'a ke'a xi re ku'o... cu morji le du'u cumki fa lo vrude je zabna... kei kei lo nu ce'u gasnu lo vrude je zabna
