zo'e je le se cinmo be la .varik. bei de'i dy xi pa goi li re no re xa pi'e pa pi'e vo
======================================================================================

ni'o klesi lo'i ro se ckaji be la .varik. .VALefor. bei de'i dy xi pa fa ga ce...

* le ka ce'u milxe le ka ce'u xi re tatpi gi ga ce
* le ka ce'u mutce le ka ko'a goi ce'u xi re gleki le su'u ri nonlingeni je le su'u ko'a jimpe le du'u ko'a nonlingeni kei kei je le su'u le ka ce'u xi re nonlingeni cu jinzi ko'a gi ga ce
* le ka ce'u gleki le su'u ce'u ckaji le ka ce'u xi re tonsi noi ku'i ke'a jinzi ga naje ce'u gi ce'u joi le xadni be ce'u gi ga ce
* le ka ce'u milxe ko'a goi le ka su'u lingeni kei tolpu'a ce'u gi ga ce
* le ka ce'u gleki le su'u lo nu ce'u ckaji ko'a kei je lo nu tolpu'a ce'u fa lo nu co'e ja sruma lo jitfa ce'u cu jai .indika le du'u ce'u du ce'u gi ga ce
* le ka ce'u gleki zo'e je lo nu zo'e ja zo'oi .IT. pe le glibau cu basyvla zo'e ja le cmene be ce'u gi ga ce
* le ka ce'u kanpe lo nu co'e ja ke catra be le xadni be ce'u ki'u zo'e joi le su'u ce'u tonsi je cu cizra je cu mutce gi ga ce
* le ka ce'u na terpa lo nu morsi fa le xadni be ce'u gi ga ce
* le ka ce'u junri gi ga ce
* le ka ce'u zu'edji lo ka ce'u xi re badgau je sidju lo ro prenu kei poi ke'a ckaji le ka ce'u xi re to'e vlile je cu jai toljursa kei ni'i zo'e joi lo su'u ke'a mapti py ky goi le ka ro da poi ke'a prenu zo'u ce'u xi re prami da gi ga ce
* le ka ce'u milxe le ka fanza ce'u xi re kei kei noi ke'a ka ce'u dukse le ka fanza ce'u xi re gi ga ce
* le ka ce'u na banzuka py ky lo ka ce'u xi re klaku gi ga ce
* le ka ce'u re'enje djica ga je...

  * py ky sy goi lo su'u lo ro fasnu je se lidne be le nu ce'u cusku dei cu nu ce'u prane py ky gi
  * lo su'u lo se me'oi .kibykaerni. be fi ce'u cu jai filri'a lo zabna je vrude noi mupli tu'a ke'a fa lo nu lo tcidu be dei ri prami gi ga ce

* le ka le ro bangu be ce'u cu to'e banzuka fi lo ka ce'u xi re bangu fi le ni ce'u xi pa re'enje djica py ky sy gi ga ce
* le ka ce'u ci'au .oi re'e ga je...

  * lo ro nu jamna gi ga je
  * tu'a lo xarci gi ga je
  * tu'a zo'e je lo vlile metfo gi ga je
  * lo ro vlile gi ga je
  * lo ro nu su'o da poi ke'a prenu zo'u su'o de poi ke'a prenu zo'u cfari fa lo nu da de skuxai ja ckasu poi ke'a xrani de ja cu nu da na co'e ja troci lo nu xajmi de gi ga je
  * lo ro nu co'e ja fengu ja xebni lo su'o prenu kei noi ke'a nu xlafri jenai cu jimpe kei je cu filri'a ja rinka lo nu zenba lo ka ce'u xi re xlafri gi ga je
  * lo ro nu malku'i lo su'o prenu gi ga je
  * lo ro nu lo su'o prenu cu banzuka lo ka co'e ja troci lo nu jitro ri tu'a lo lijda kei kei lo ka ce'u xi re terpa lo nu ri sezbanzu lo su'u ri co'e ja re'enje jurpei kei ja lo nu lo prenu jenai du be ce'u xi re cu seljda lo na lijda be ce'u xi re kei ja cu co'e ja jinvi lo du'u lo ro prenu cu seljda naja cu co'e ja troci lo nu ri jitro lo prenu jenai du be ri tu'a lo lijda gi ga je
  * lo ro nu lo su'o prenu cu banzuka lo ka ce'u xi re terpa lo nu ri se ckaji lo su'o mabla ja tolvu'e noi ke'a na jinzi ce'u xi re kei kei lo ka ce'u xi re co'e ja troci lo nu ri na jimpe ja djuno lo du'u ri ckaji lo su'o mabla ja tolvu'e kei noi ke'a to'e filri'a lo nu zenba kei je cu filri'a ja rinka lo nu zenba lo ka ce'u xi ci xlafri gi ga je
  * lo ro nu su'o da poi ke'a prenu zo'u da co'e ja jinvi lo du'u mabla ja tolvu'e fa lo da'i ro nu da seljda lo su'o co'e poi ri na djuno lo du'u lo prenu jenai du be da cu seljda ke'a gi ga je
  * lo ro nu lo su'o prenu cu banzuka lo ka ce'u xi re terpa lo nu ri krici jenai djuno kei kei lo ka ce'u xi re co'e ja troci lo nu tolna'e tu'a lo lijda be ri gi ga je
  * lo ro nu lo su'o prenu cu terpa lo nu ri krici jenai djuno gi ga je
  * lo ro nu lo su'o prenu cu co'e ja jinvi lo du'u sarcu fa lo nu ri seljda lo na te krici be fi ri gi ga je
  * lo ro nu lo su'o prenu cu terpa tu'a lo co'e ja lijda be ri gi ga je
  * lo ro nu lo su'o prenu cu terpa lo nu ri co'e ja re'enje jurpei pe'a gi ga je
  * lo ro nu lo su'o prenu cu terpa lo nu ri sanji lo te toltu'i be fi ri gi ga je
  * lo si'o pacraistu gi ga je
  * lo ro nu lijda pe'a ke xlafri bilma gi ga je
  * lo ro nu lo su'o prenu cu banzuka lo ka ce'u xi re co'e ja troci lo nu nelci ri ja cu ci'au .uau tu'a lo se zukte be ri kei kei lo ka ce'u xi re co'e ja tolmo'i lo du'u ri mo kau gi ga je
  * lo ro nu lo su'o prenu cu banzuka lo ka ce'u xi re troci lo nu na jimpe fi ri kei kei lo ka ce'u xi re co'e ja tolmo'i lo du'u ri mo kau gi ga je
  * lo ro nu su'o da poi ke'a prenu zo'u da co'e ja troci lo nu da smimlu lo prenu jenai du be da kei jenai cu tarti tu'a da gi ga je
  * lo ro nu su'o da poi ke'a prenu zo'u lo su'o prenu noi da mupli tu'a ke'a cu co'e ja troci lo nu da na ckaji lo jinzi be da be'o noi mupli tu'a ke'a fa lo se lingeni co'e be da gi ga je
  * lo ro nu su'o da poi ke'a prenu zo'u lo su'o prenu noi de mupli tu'a ke'a cu banzuka lo ka ce'u xi re jundi lo se bridi be fi ri ce'o da be'o ja lo se zukte be da be'o noi mupli tu'a ke'a fa lo selnei ja xajmi be ce'u xi re be'o je lo mabla ja tolvu'e kei lo ka ce'u xi re co'e ja tolmo'i lo du'u da prenu gi ga je
  * lo ro nu lo su'o prenu na tarti tu'a ri gi ga je
  * lo ro nu su'o da poi ke'a prenu zo'u lo su'o prenu noi da mupli tu'a ke'a cu co'e ja jinvi lo du'u ga ja...

    * da mabla ja palci ja cu ka'e mabla ja palci gi ga ja
    * da se jinzi lo su'o mabla ja tolvu'e gi ga ja
    * da co'e ja gunma lo se zukte be da gi ga ja
    * cumki fa lo nu da zukte lo te jerna be lo nu prami da gi ga ja
    * da na .inda lo ka prami ce'u xi re gi ga ja
    * da narka'e lo ka re'enje ja cinmo se zbasu ce'u xi re gi ga ja
    * da narka'e lo ka ce'u xi re prane py ky gi ga ja
    * da se nandu lo nu da prane py ky gi
    * da na prenu noi ke'a jitfa gi ga je

  * lo ro nu su'o da poi ke'a prenu zo'u da co'e ja jinvi lo du'u xebni ri kei ja lo du'u lo no prenu ri prami gi ga je
  * lo ro nu lo su'o prenu cu na'e jimpe lo du'u prami ri gi ga je
  * lo ro nu su'o da poi ke'a prenu zo'u da terpa ga ja...

    * lo nu da da prami gi ga ja
    * lo nu prami da gi
    * lo nu da prami gi ga je

  * lo ro nu lo su'o prenu cu dubji'isre lo ka ce'u xi re co'e ja nelci kei le ka ce'u xi re prami gi ga je
  * lo ro nu lo su'o prenu cu jifxu'a lo du'u ri prami kei kei noi ke'a nu na jimpe gi ga je
  * lo ro nu lo su'o prenu cu banzuka lo ka ce'u xi re xenru kei lo ka ce'u xi re co'e ja tolmo'i lo du'u ri kakne lo zabna je vrude kei ja lo du'u ce'u xi re prenu je cu zabna jenai cu co'e ja gunma lo se zukte be ri gi ga je
  * lo ro nu lo su'o prenu cu na'e jimpe le du'u no da poi ke'a prenu zo'u su'o de zo'u da zukte de ca lo nu da jimpe lo du'u de ja tolvu'e gi ga je
  * lo ro nu su'o da zo'u lo su'o prenu cu djuno lo du'u ri da zukte je lo du'u da mabla ja tolvu'e kei je cu banzuka...

    * fe ko'a xi no goi lo ka ce'u xi re terpa lo nu sfasa ri tu'a da kei ja ga joi lo nu ce'u xi re mabla ja palci ni'i zo'e joi lo su'u ce'u xi re zukte lo mabla ja tolvu'e kei kei noi ke'a narcu'i gi lo nu ce'u xi re jimpe lo du'u ri zukte lo mabla ja tolvu'e kei se ri'a lo nu ce'u xi re co'e ja jinvi lo du'u ri mabla ja palci ge'u
    * fi lo ka ce'u xi re co'e ja troci ko'a xi no goi lo nu lo prenu noi ce'u xi re mupli tu'a ke'a cu na'e jimpe lo du'u ce'u xi re zukte da kei ja lo du'u da mabla ja tolvu'e ge'u ja cu co'e ja terpa ja toldji lo nu sisti lo pu'u ce'u xi re zukte lo smimlu be da gi ga je

  * lo ro nu su'o da poi ke'a prenu zo'u su'o de zo'u lo su'o prenu cu djuno lo du'u da de zukte je lo du'u de mabla ja tolvu'e kei je cu banzuka lo ka ce'u xi re terpa tu'a de lu'u ja tu'a da kei lo ka ce'u xi re co'e ja terpa ja toldji lo nu prami ja cnikansa da gi ga je
  * lo ro nu su'o da poi ke'a prenu zo'u lo su'o prenu cu co'e ja terpa ja toldji lo nu prami ja cnikansa da kei kei noi ke'a nu na jimpe gi ga je
  * lo ro nu su'o da poi ke'a prenu zo'u lo su'o prenu cu djica co'e lo su'o xrani be da kei noi ke'a nu na jimpe gi ga je
  * lo ro nu su'o da poi ke'a prenu zo'u lo su'o prenu cu co'e ja jinvi lo du'u sarcu fa lo su'o nu da xlafri ja lo su'o xrani be da gi ga je
  * lo nu troci lo nu facki lo du'u xu kau lo broda cei ke mabla ja tolvu'e ke'e cu zmadu lo broda le ka ce'u xi re broda gi ga je
  * lo ro nu lo su'o prenu cu zukte lo su'o mabla ja tolvu'e lo su'u fanta lo su'o mabla ja tolvu'e gi ga je
  * lo ro nu lo su'o prenu cu na'e jimpe lo du'u cumki fa lo nu ri curmi lo nu ri na ckaji lo mabla ja tolvu'e noi mupli tu'a ke'a fa lo ka ce'u xi re fengu gi ga je
  * lo ro nu lo su'o prenu cu co'e ja jinvi lo du'u sarcu fa lo su'o mabla ja tolvu'e gi ga je
  * lo ro nu lo su'o prenu cu co'e ja tolmo'i le du'u cumki fa lo toljursa je nu stace gi ga je
  * lo ro nu lo su'o prenu cu banzuka lo ka ce'u xi re terpa lo nu malku'i ri kei kei lo ka ce'u xi re na'e curmi lo nu sidju ri kei ja cu malku'i lo prenu jenai du be ce'u xi re gi ga je
  * lo ro nu xlafri bilma gi ga je
  * lo ro nu lo su'o prenu cu banzuka lo ka ce'u xi re xlafri je cu ci'au .a'o nai kei ga ja...

    * lo ka ce'u xi re co'e ja djica lo nu ri na prenu ja lo nu na zasti ja lo daspo gi ga ja
    * lo ka ce'u xi re co'e ja troci lo nu ri sanji lo no mabla ja tolvu'e kei kei noi ke'a filri'a ja rinka lo nu zenba lo ka ce'u xi re xlafri gi ga ja
    * ko'a xi no goi lo ka ce'u xi re co'e ja troci lo nu ri se xajmi lo mabla ja tolvu'e noi mupli tu'a ke'a fa lo nu catra lo xadni be lo prenu ge'u noi ke'a filri'a ja rinka lo nu zenba lo ka ce'u xi re xajmi kei kei je lo nu co'e ja tolmo'i lo du'u mabla ja tolvu'e gi ga ja
    * lo ka ce'u xi re co'e ja troci lo nu smimlu ri fa lo prenu jenai du be ri fi lo ka ce'u xi re xlafri ja cu ci'au .a'o nai gi
    * lo ka ce'u xi re co'e ja terpa lo nu sisti lo pu'u ri xlafri gi ga je

  * lo ro nu ci'au .a'o nai gi ga je
  * lo ro nu lo su'o prenu cu banzuka lo ka ce'u xi re xlafri kei lo ka ce'u xi re co'e ja tolmo'i lo du'u ri xlafri gi ga je
  * lo ro nu lo su'o prenu cu co'e ja troci lo nu ri na co'e ja re'enje cinmo gi ga je
  * lo ro nu lo su'o prenu cu co'e ja terpa lo nu ri co'e ja re'enje cinmo gi ga je
  * lo ro nu su'o da poi ke'a prenu zo'u da co'e ja troci lo nu ri co'e ja gleki kei se ri'a lo nu da zenba lo ka ce'u xi re xlafri gi ga je
  * lo ro nu lo su'o prenu cu banzuka lo ka ce'u xi re besna pensi ja lo ka ce'u xi re co'e ja troci lo nu ri djuno kei kei ja lo ka ce'u xi re mo'icli kei lo ka ce'u xi re na jimpe gi ga je
  * lo ro nu su'o da poi ke'a prenu zo'u su'o de poi ke'a cmima ga ce lo ka ce'u xi re nu da ckaji py ky gi ga ce lo ka ce'u xi re nu da sisti lo pu'u da zukte lo mabla ja tolvu'e gi lo ka ce'u xi re nu da prane py ky zo'u da banzuka lo ka ce'u xi re terpa lo nu lo ckaji be de na cfari ja lo nu da fliba tu'a de kei kei lo ka ce'u xi re na curmi lo ckaji be de gi ga je
  * le su'u lo so'i nu xamsku cu nu co'e ja skuxai jenai cu co'e gi ga je
  * le su'u frili fa lo snuti je xrani be lo prenu fi lo niu na jundi gi ga je
  * le su'u cumki fa lo nu cnixai fa lo nu retsku lo se du'u xu kau cnixai gi ga je
  * le su'u lo vlile cu jai filri'a lo nu terpa noi ke'a filri'a lo nu fengu noi ke'a xi re filri'a lo nu xebni noi ke'a xi ci filri'a lo vlile gi ga je
  * le su'u lo so'i to'e le'onmo co'e cu jai filri'a lo xrani be lo prenu gi ga je
  * le su'u lo jivna cemci'e cu jai filri'a lo mabla ja tolvu'e noi mupli tu'a ke'a fa lo nu co'e ja tolmo'i lo du'u prenu ke kei kei je lo nu tolmo'i pe'a fi py ky gi ga je
  * lo ro nu xlafri gi
  * lo ro nu ce'u na prane py ky kei noi ce'u fraxu ce'u ke'a gi ga ce

* le ka ce'u ci'au .ui re'e ga je...

  * zo'e gi ga je
  * le su'u cumki fa ga je lo nu randa gi ga je lo nu cnikansa lo ro prenu zo'e je lo ka ce'u xi re xlafri gi ga je lo nu morji fi lo mabla ja tolvu'e je fasnu gi lo nu prane py ky gi ga je
  * le su'u ce'u du ce'u gi ga je
  * le su'u ce'u na xadni ce'u gi ga je
  * le su'u lo velski be ce'u na velcki ce'u gi ga je
  * le su'u prenu fa ce'u je lo na du be ce'u gi ga je
  * le su'u ce'u co'e ja re'enje cinmo gi ga je
  * le su'u ce'u zifre gi ga je
  * le su'u la .satan. noi ke'a cevni ce'u cu prami ce'u... je lo ro prenu gi ga je
  * le su'u lo ro prenu cu se fraxu la .satan. ju cu faxycpe ri gi ga je
  * le su'u la .satan. cu prane py ky gi ga je
  * tu'a le lijda be ri gi
  * le su'u py ky vrude lo su'o so'i so'i lijda gi ga ce

* le ka ce'u ci'au .a'o cai re'e ga je...

  * zo'e gi ga je
  * le su'u ce'u krici jenai djuno gi ga je
  * le su'u ce'u pacna lo na te djuno be fi ce'u gi ga je
  * le su'u lo nu ce'u prane py ky ku narfaunarcu'i lo nu curmi ri fa ce'u gi ga je
  * le su'u sidju ce'u fa la .satan. gi ga je
  * lo ro nu ce'u banzuka py ky lo ka ce'u xi re na'e milxe lo ka ce'u xi ci klaku gi ga je
  * le su'u ce'u birti lo du'u ma kau se rinka lo nu prane py ky kei kei naje le du'u ro da poi ke'a prenu zo'u ro de poi ke'a nu da prane py ky zo'u ro di poi de co'e rinka ke'a zo'u di zabna je vrude ni'i zo'e joi lo su'u di mapti py ky gi ga je
  * le su'u ce'u na jitro ja birti fi lo balvi gi ga je
  * le su'u ce'u krici ja jimpe le du'u py ky traji le ka ce'u xi re vajni je le ka ce'u xi re vrude gi ga je
  * le su'u ro da poi ke'a prenu zo'u na sarcu ko'a goi lo nu da prane py ky ge'u fa lo nu da troci ko'a ja cu platu fi ko'a ja cu terpa lo nu ko'a na cfari kei ja cu birti ja krici ja djuno lo du'u ko'a rinka ma kau gi ga je
  * le su'u na vrude fa lo ka ce'u xi re sutra ja cu tolcando gi ga je
  * le su'u su'o da zo'u vrude fa lo nu na zukte va'o da gi ga je
  * le su'u na xrani fa lo nu co'e ja re'enje jurpei pe'a gi ga je
  * le su'u ro da poi ke'a prenu noi ce'u mupli tu'a ke'a zo'u lo ro nu da co'e srera cu nu da ka'e zenba gi ga je
  * le su'u ro da poi ke'a prenu zo'u lo nu da facki lo du'u da zukte lo mabla ja tolvu'e cu jai .indika lo du'u da zenba gi ga je
  * le su'u cumki fa lo nu cilre fo lo nu srera gi ga je
  * le su'u lo su'o se xamsku cu mapti py ky gi ga je
  * le su'u na sarcu fa lo nu xamsku gi ga je
  * le su'u lo nu djuno na sarcu lo nu krici gi ga je
  * le su'u lo no prenu cu mabla ja palci gi ga je
  * le su'u lo ro prenu cu prenu je cu zabna jenai cu co'e ja gunma lo se zukte be ri gi ga je
  * le su'u ro da poi ke'a cmima ga ce le ka ce'u xi re vajni gi ga ce le ka ce'u xi re jerna lo nu prami ri kei zi'o gi le ka ce'u xi re ka'e prane py ky zo'u ga je...

    * lo ro prenu cu prane da gi ga je
    * narcu'i fa lo ro nu lo su'o prenu cu jdika da gi
    * lo ro prenu noi ce'u mupli tu'a ke'a cu dunli fi da fe lo ro prenu noi la .satan. cu mupli tu'a ke'a gi ga je

  * le su'u ro da poi ke'a prenu zo'u da se jinzi lo no mabla ja tolvu'e je cu ka'e prane py ky joi loi ro jinzi be da gi mapti py ky fa lo ro jinzi be da gi ga je
  * le su'u mapti py ky fa lo ro ka ce'u xi re tarti tu'a ri poi ke'a prenu gi ga je
  * le su'u ro da poi ke'a prenu jenai cu prane py ky zo'u lo nu da randa je cu jimpe je curmi lo nu da prane py ky kei noi ke'a na pluka da cu rinka lo nu da prane py ky gi ga je
  * le su'u ro da poi ke'a cmima ga ce tu'a lo cicricfoi zgike gi tu'a lo nu smaji zo'u da filri'a jenai ku'i sarcu lo nu randa gi ga je
  * le su'u ro da poi ke'a prenu zo'u lo nu da prane py ky cu rinka lo nu da randa gi ga je
  * le su'u ro da poi ke'a prenu zo'u cumki fa lo nu prami da jenai cu tugni da gi ga je
  * le su'u ro da poi ke'a prenu zo'u cumki fa lo nu prami da jenai cu djuno lo du'u da mo kau gi ga je
  * le su'u na sarcu fa lo nu jivna gi ga je
  * le su'u cumki fa lo nu sidju gi ga je
  * le su'u sarcu fa lo no mabla ja tolvu'e gi ga je
  * le su'u tolmapti py ky fa lo ro nu lo su'o prenu cu co'e ja troci lo nu ri jitro lo prenu jenai du be ri gi ga je
  * le su'u tolmapti py ky fa lo ro mabla ja tolvu'e gi ga je
  * le su'u lo ro co'e cu vrude jo cu mapti py ky gi ga je
  * le su'u py ky velmikce pe'a lo ro mabla ja tolvu'e gi ga je
  * le su'u lo nu fraxu cu zmadu lo nu tolmo'i kei kei...

    * no'u le su'u ro da poi ke'a prenu zo'u ro de poi da zukte ke'a zo'u lo nu fraxu da tu'a de cu zmadu lo nu co'e ja tolmo'i lo du'u da zukte de kei kei ga je le ka ce'u xi re mapti py ky gi ga je le ka ce'u xi re filri'a lo nu da jdika lo ka ce'u xi re xlafri gi le ka ce'u xi re to'e filri'a lo nu de rapli pe'a gi ga je

  * le su'u ro da poi ke'a prenu je cu xlafri zo'u lo nu da jimpe lo du'u prami da cu rinka lo nu da jdika lo ka ce'u xi re xlafri gi ga je
  * le su'u narcu'i fa lo ro nu lo su'o prenu cu jitro lo su'o prenu jenai du be ri lo su'u ri prami gi ga je
  * le su'u py ky ri jai tadji gi ga je
  * le su'u py ky jai to'e racli gi ga je
  * le su'u py ky ri jai jimpe velcki kei...

    * no'u le su'u ro da poi ke'a prenu jenai cu prane ko'a goi le ka ce'u xi re jimpe fi py ky zo'u lo nu da jimpe je zgana lo nu ckaji py ky cu filri'a ja rinka lo nu da zenba ko'a gi ga je

  * le su'u lo ro prenu cu prane py ky janai le ka ce'u xi re jimpe fi py ky gi ga je
  * le su'u lo ro prenu cu prami ri janai cu ckaji py ky gi ga je
  * le su'u py ky cimni kei...

    * no'u le su'u narcu'i fa lo ro nu lo su'o prenu cu banzuka py ky lo ka ce'u xi re tatpi lo su'u ri ckaji py ky kei ja cu jdika py ky gi ga je 

  * le su'u narcu'i fa lo ro nu dukse py ky kei kei...

    * no'u le su'u narcu'i fa lo ro nu lo su'o prenu cu banzuka py ky lo su'o mabla ja tolvu'e gi ga je

  * le su'u py ky .inmune pe'a kei...

    * no'u le su'u ro da poi ke'a prenu zo'u ga je lo ro nu da co'e ja jdika py ky cu broda cei nu da zukte lo nu zmadu py ky zo'e ja lo ka ce'u xi re vajni da gi lo ro broda cu nu da na jimpe ge'u
    * no'u lo ro prenu cu du lo ro ka'e gasnu be lo nu ri jdika py ky ge'u
    * noi ke'a jai ctaipe le su'u na sarcu fa lo nu terpa gi

  * le su'u ro da poi ke'a prenu zo'u ro de poi ke'a nu da prane py ky zo'u ga je mapti py ky fa lo ro se zukte be da bei fau de gi de nu ga je li'armi je frili da fa lo ro vrude poi cadga fa lo nu da zukte ke'a fau de gi ga je da tcetce le ka ce'u xi re toljursa lo ro prenu kei je cu co'e ja xebni ja fengu ja se jai fanza lo no prenu je cu terpa lo no co'e je cu jai to'e xrani lo ro prenu je cu cnikansa lo ro prenu zo'e je lo ka ce'u xi re xlafri kei je cu jai .indika le du'u na sarcu fa lo nu terpa gi li'armi fa lo du'u da jai to'e xrani lo ro prenu gi ga ce

* le ka ce'u kirsku la .satan. le ka ce'u xi re sidju ce'u xi pa je cu ciski py ky ce'u xi pa le su'u ce'u xi re prane py ky kei kei je tu'a le su'u ce'u co'e ja re'enje cinmo kei je le su'u prenu fa ce'u je lo na du be ce'u gi ga ce
* le ka ce'u cpedu fi la .satan. fe lo nu ri sidju ce'u py ky sy gi ga ce
* le ka ce'u jgari le bloxai je cu se jdaselsku lo na te gerna gi
* le ka ce'u kanpe lo mutce be le ka ce'u xi re mabla je tolvu'e kei je cu tcetcetce le ka ce'u xi re pacna ko'a goi lo tcetcetce be le ka ce'u xi ci zabna je le ka ce'u xi ci vrude ge'u kei je le ka ce'u xi re krici le du'u ko'a cumki
