zo'e je le se cinmo be la .varik. bei de'i li re no re mu pi'e so pi'e mu
=========================================================================
ni'o ckaji ko'a xi no goi le ka ro da poi ke'a cmima ke'a zo'u la .varik. cu ckaji da ca lo su'o fasnu je pagbu be lo pu'u la .varik. cu cusku dei ge'o fa...

* le ka ce'u co'e ja sedycro gi ga ce
* le ka ce'u se xajmi le su'u cumki fa lo nu sedycro jenai ku'i cu birti lo du'u xu kau sedycro gi ga ce
* le ka ce'u mutce le ka ce'u ci'asre gi ga ce
* le ka su'u lingeni kei tolpu'a ce'u gi ga ce
* le ka ce'u gleki le su'u zasti fa vu'oi lo cipni je lo cinki vu'oi noi ke'a cinri ce'u gi ga je
* le ka ce'u zu'edji lo ka ce'u me'oi .develop. lo kacmyxra be le me'oi .buckeye. je toldi be'o je le kacma be le me'oi .sulphur. je toldi gi ga ce
* le ka ce'u pacna lo nu lo kacmyxra be fi ce'u cu jai filri'a lo nu se vajni zo'e je lo na remna... kei noi ke'a nandu lo so'i prenu gi ga ce
* le ka ce'u cpedu fi la .satan. fe lo nu ce'u sidju ce'u lo nu ce'u zenba lo ro vrude je cu jdika lo ro tolvu'e gi
* le ka ce'u kanpe lo mabla ja tolvu'e kei je ku'i le ka ce'u mutce le ka ce'u xi re pacna lo mutce be le ka ce'u xi ci vrude joi lo ka ce'u xi ci zabna... be'o goi ko'a je cu co'e ja krici le du'u ko'a cumki lo nu troci ko'a

## le su'u sedycro
ni'o li re no re mu pi'e so pi'e mu pi'e pa xa pi'e ci pa pi'e no cu detri le nu la .varik. cu ga je...

* ckaji lo ka ce'u co'e ja cu sedycro... noi vo'a na birti tu'a ke'a... ku'o goi ko'a ge'u joi le nu la .varik. cu tatpi je cu se ke su'u lingeni kei tolpu'a je cu mutce le ka ce'u ci'asre kei kei goi ko'e gi ga je
* se xajmi le su'u cumki fa lo nu la .varik. cu sedycro jenai ku'i cu birti lo du'u xu kau la .varik. cu sedycro gi ga je
* jijyji'i le du'u ko'a co'e ja rinka ko'e gi
* pacna lo nu vo'a jdika lo ka ce'u co'e ja cu sedycro kei kei noi ke'a filri'a lo nu vo'a zenba lo ka ce'u gasnu lo vrude
