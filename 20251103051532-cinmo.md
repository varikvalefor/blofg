zo'e je le se cinmo be la .varik. bei de'i dy xi pa goi li re no re mu pi'e pa pa pi'e ci ge'u ja dy xi pa goi li re no re mu pi'e pa pa pi'e vo
================================================================================================================================================

ni'o klesi lo'i ro se ckaji be vy goi la .varik. bei de'i dy xi pa ja dy xi re fa ga ce...

* ko'a goi le ka ce'u milxe le ka ce'u xi re tatpi gi ga ce
* le ka ce'u na birti lo du'u ma kau rinka le nu ce'u ckaji ko'a gi ga ce
* le ka ce'u mutce le ka ko'a goi ce'u xi re gleki le su'u ce'u nonlingeni kei je le su'u jinzi ko'a fa le ka ce'u xi ci nonlingeni kei kei je le su'u ko'a jimpe le du'u ko'a nonlingeni gi ga ce
* le ka ce'u gleki le su'u ce'u ckaji le ka ce'u xi re tonsi noi ke'a jinzi ga naje ce'u gi le xadni be ce'u gi ga ce
* le ka ce'u ci'au .oi lo nu lo prenu cu co'e je cu sruma le du'u ce'u nakni gi ga ce
* ko'a goi le ka su'u lingeni kei tolpu'a ce'u gi ga ce
* le ka ce'u na ckaji ko'a gi ga ce
* le ka ce'u gleki le su'u narcu'i fa lo nu ce'u nakni gi ga ce
* le ka ce'u junri gi ga ce
* le ka ce'u zu'edji lo ka ce'u xi re badgau je snura lo ro prenu noi mupli tu'a ke'a fa lo se xadni be lo manti kei poi ke'a to'e vlile ni'o zo'e joi lo su'u ke'a mapti py ky goi le ka ro da poi ke'a prenu zo'u ce'u xi re prami da gi ga ce
* le ka ce'u kanpe lo nu co'e ja catra ce'u ki'u zo'e joi le su'u ce'u tonsi je cu cizra je cu mutce gi ga ce
* le ka ce'u na terpa lo nu ce'u morsi gi ga ce
* le ka ce'u na banzuka py ky lo ka ce'u xi re klaku gi ga ce
* le ka ce'u banzuka py ky le ka ce'u xi re milxe le ka ce'u xi ci klaku gi ga ce
* le ka ce'u djica lo nu ce'u klaku gi ga ce
* le ka ce'u fraxu ce'u le ka ce'u xi re na klaku gi ga ce
* le ka ce'u ci'au .u'e ru'e zo'e je tu'a la'oi .SSH. gi ga ce
* le ka ce'u re'enje djica ga je...

  * py ky sy goi lo su'u lo ro se lidne be zo'e ja lo nu ce'u cusku dei cu nu ce'u prane py ky gi ga je
  * lo su'u lo pa moi be lo'i ro me py ky sy fasnu cu lidne lo nu ce'u morsi gi
  * lo su'u lo se me'oi .kibykaerni. be fi ce'u cu jai filri'a lo zabna je vrude noi mupli fa lo nu lo tcidu ri prami gi ga ce

* le ka lo ro bangu be ce'u cu to'e banzuka fi lo ka ce'u xi re bangu fi tu'a le ni ce'u xi pa re'enje jica py ky sy gi ga ce
* le ka ce'u ci'au .oi re'e ga je...

  * zo'e gi ga je
  * lo ro nu jamna gi ga je
  * lo ro nu jdini bilma gi ga je
  * lo ro nu malku'i lo su'o prenu gi ga je
  * lo ro nu lo su'o prenu cu pinfu gi ga je
  * lo ro nu lo su'o prenu cu ci'au .a'o nai gi ga je
  * lo ro nu lo vinji cu darxi poi ke'a xrani lo su'o prenu gi ga je
  * lo ro nu lo su'o prenu cu banzuka lo ka ce'u xi re xlafri kei lo ka ce'u xi re djica ja troci lo nu lo prenu cu smimlu ce'u xi re lo ka ce'u xi ci xlafri gi ga je
  * lo ro nu lo su'o prenu cu banzuka lo ka ce'u xi re cinmo lo ka xrani ce'u xi ci kei kei lo ka ce'u xi re jinvi lo du'u sarcu fa lo xrani be lo su'o prenu gi ga je
  * lo ro nu su'o da poi ke'a prenu zo'u co'e ja jinvi lo du'u sarcu fa lo xrani be da gi ga je
  * lo ro nu su'o da poi ke'a prenu zo'u su'o de poi da zukte de zo'u lo prenu cu banzuka lo ka ce'u xi re terpa de je tu'a da kei lo ka ce'u xi re co'e ja toldji lo su'o nu cnikansa da gi ga je
  * lo ro nu su'o da poi ke'a prenu zo'u da se nandu pe'a lo nu da da fraxu gi ga je
  * lo ro nu su'o da poi ke'a prenu zo'u da co'e ja cinmo ja jinvi ja krici lo du'u da mabla ja palci ja cu na'e .inda lo ka prami ce'u gi ga je
  * lo ro nu su'o da poi ke'a prenu zo'u da troci lo nu da jerna lo ka prami ce'u xi re gi ga je
  * lo ro nu lo su'o prenu cu terpa tu'a lo nu smaji gi ga je
  * lo ro nu lo su'o prenu cu na jimpe le du'u lo ro vlile cu se krinu zo'e joi lo nu co'e ja cu terpa ja cu xlafri ja cu na'e jimpe fi py ky gi ga je
  * lo ro nu su'o da poi ke'a prenu zo'u da terpa lo nu da jimpe lo du'u mabla ja tolvu'e fa lo se zukte be da gi ga je
  * lo ro nu su'o da poi ke'a prenu zo'u da terpa lo nu da ckaji py ky se ri'a lo mabla ja tolvu'e... kei noi ke'a narcu'i gi ga je
  * lo ro nu su'o da poi ke'a prenu zo'u su'o de prenu zo'u da banzuka fi lo ka ce'u xi re jurpei pe'a naje tinbe fi de kei fe lo ka ce'u xi re tolmo'i le du'u ce'u xi re ka'e jdice kei ja cu terpa lo nu sfasa da lo nu da na tinbe fi de gi ga je
  * lo ro nu su'o da poi ke'a prenu zo'u da terpa tu'a lo lijda be da gi ga je
  * lo ro nu lo su'o prenu cu banzuka lo ka py ky to'e slabu ce'u xi re kei lo ka ce'u xi re terpa tu'a lo sidbo be py ky gi ga je
  * lo ro nu lo su'o prenu cu jinvi lo du'u lo nu cnikansa cu gasnu lo mabla ja tolvu'e gi ga je
  * lo ro nu toldji lo nu cnikansa gi ga je
  * lo ro nu su'o da poi ke'a prenu zo'u da terpa tu'a da ja cu tolmo'i lo du'u da mo kau kei ja cu terpa ga ja xi ty tu'a lo nu da tarti tu'a da gi ga ja xi ty tu'a lo su'u da stace fi tu'a da gi xi ty lo nu da frica lo prenu jenai du be da gi ga je
  * lo ro nu su'o da poi ke'a prenu zo'u da terpa lo nu frica da fa lo prenu jenai du be da gi ga je
  * lo ro nu su'o da poi ke'a prenu zo'u da terpa lo nu da krici jenai cu djuno gi ga je
  * ko'a xi no goi lo ro nu su'o da poi ke'a prenu zo'u su'o de poi skuxai da ke'a zo'u da banzuka lo ka lo nu skuxai da ke'a cu cnixai ce'u xi re kei lo ka ce'u xi re tarti tu'a de ge'u...

    * no'u lo ro nu su'o da poi ke'a prenu zo'u su'o de poi ke'a zilkai je cu mabla ja tolvu'e zo'u ga je cfari fa ko'a goi lo nu lo prenu cu cusku lo se du'u da ckaji de gi da banzuka lo ka ko'a cnixai ce'u xi re kei lo ka ce'u xi re binxo lo ckaji be ki'u zo'e ja lo su'u da djica lo nu xenru fa lo gasnu be ko'a de ga je

  * lo ro nu lo su'o prenu cu cinmo lo ka ce'u xi re na zifre gi ga je
  * lo ro nu fengu ja xebni lo su'o prenu gi ga je
  * lo ro nu su'o da poi ke'a prenu zo'u co'e ja jinvi ja krici lo du'u da mabla ja palci gi ga je
  * lo ro nu lo su'o prenu cu cinmo lo ka jitro ce'u xi re gi ga je
  * lo ro nu lo su'o prenu cu co'e ja jinvi lo du'u py ky jai narcu'i kei ja cu cinmo lo ka ce'u xi re narka'e py ky gi ga je
  * lo ro nu su'o da poi ke'a prenu zo'u su'o de poi da zukte ke'a zo'u da banzuka le ka ce'u xi re djuno naje ku'i jimpe lo du'u de mabla je tolvu'e kei je cu terpa lo nu ce'u xi re mabla ja tolvu'e kei kei lo ka ce'u xi re troci lo nu ce'u xi re jinvi lo du'u de na mabla ja tolvu'e gi ga je
  * lo ro nu lo te gusni cu jai xrani je tcica lo se xadni be lo toldi gi ga je
  * lo ro nu ko'a goi lo su'o cipni cu darxi lo blaci se ri'a lo nu ko'a morsi... kei kei noi to'e filri'a ke'a fa lo nu lo bacyzirdi'e nipsri cu jorne lo blaci gi ga je
  * lo ro nu su'o da poi ke'a prenu zo'u co'e ja krici lo du'u da na prenu ja lo du'u da me lo se zukte be da gi ga je
  * le su'u ko'a goi lo kokcinela je zvati be le zdani be ce'u cu zvati lo co'e poi lo nu ko'a zvati ke'a cu filri'a lo snuti je xrani be ko'a gi ga je
  * le su'u lo nu dukse lo ka ce'u xi re besna pensi cu filri'a lo mabla ja tolvu'e noi mupli tu'a ke'a fa lo nu zmadu py ky lo ka ce'u xi re vajni lo su'o prenu gi ga je
  * le su'u frili fa lo snuti je xrani kei...

    * no'u le su'u ro da poi ke'a prenu zo'u lo nu da na jundi lo prenu cu filri'a lo snuti be da be'o je xrani be lo prenu gi ga je

  * le su'u lo nu sutra je lo nu na'e jundi cu filri'a lo mabla ja tolvu'e gi ga je
  * le su'u lo nu mutce lo ka ce'u xi re tolcando cu to'e filri'a lo nu co'e ja re'enje jurpei pe'a gi ga je
  * le su'u lo jivna cemci'e cu jai filri'a lo mabla ja tolvu'e noi mupli tu'a ke'a fa ga je xi my lo nu terpa lo nu cnikansa ja lo nu zgana lo nu xlafri gi xi my lo nu tolmo'i pe'a fi py ky ja cu tolmo'i le du'u cumki fa lo nu randa gi ga je
  * lo ro nu xlafri gi ga je
  * lo ro nu ce'u se nandu pe'a lo nu ce'u randa gi
  * lo ro nu ce'u na prane py ky kei noi ce'u ce'u ke'a fraxu gi ga ce

* le ka ce'u ci'au .ui re'e ga je...

  * zo'e gi ga je
  * le su'u ce'u du ce'u gi ga je
  * le su'u ce'u na xadni ce'u gi ga je
  * le su'u lo velski be ce'u na velcki ce'u kei...

    * no'u le su'u ro da zo'u lo nu cusku lo se du'u ce'u ckaji da cu na jai ctaipe lo su'u ce'u ckaji da gi ga je gi ga je

  * le su'u la'oi .VUNC. noi ke'a dalremnei ce'u cu zabna le ka ce'u xi re sinxa ce'u xi pa gi ga je
  * le su'u ce'u ci'au .oi re'e gi ga je
  * le su'u ce'u na zukte fi lo nu ce'u gleki gi ga je
  * le su'u ce'u snada le nu ce'u jvegana gi ga je
  * le su'u lo cinmo ja re'enje se zbasu cu jai filri'a lo nu cnikansa gi ga je
  * le su'u lo cicricfoi zgike cu jai ke sarcu naje filri'a ke'e lo nu randa gi ga je
  * le su'u ko'a goi le so'i kokcinela cu zvati le zdani be ce'u kei noi ke'a na'e xrani ce'u je cu to'e filri'a lo nu ko'a lenku mrobi'o gi ga je
  * le su'u sidju ce'u fa la .satan. noi ke'a cevni ce'u gi ga je
  * le su'u la .satan. cu prane py ky kei...

    * noi ke'a pagbu le ctaipe le su'u ro da poi ke'a prenu zo'u ro de poi da zukte ke'a zo'u na sarcu ko'a goi lo nu la .satan. cu fraxu da de ge'u fa lo nu da cpedu ko'a la .satan. gi ga je

  * le su'u la .satan. cu ciksi py ky ce'u le su'u ce'u prane py ky gi ga je
  * le su'u ro da poi ke'a prenu zo'u mapti py ky fa lo ro nu da tarti tu'a da gi ga je
  * le su'u ro da poi ke'a prenu zo'u lo nu da terpa lo nu da jdika py ky cu na filri'a lo nu da na jdika py ky gi ga je
  * le nu ce'u snada le nu ce'u jai filri'a le nu ko'a goi le mu'oi glibau. shield bug .glibau. cu cliva pe'a le rokci je pluta kei noi ke'a to'e filri'a lo nu spostapa ko'a gi ga je
  * le su'u cumki fa lo nu morji fi lo mabla ja tolvu'e gi ga je
  * le su'u cumki fa lo nu randa je lo nu fraxu je lo nu cnikansa je lo nu prane py ky gi
  * le su'u py ky vrude lo su'o so'i so'i lijda gi ga ce

* le ka ce'u ci'au .a'o cai re'e ga je...

  * zo'e gi ga je
  * le su'u ce'u krici jenai cu djuno gi ga je
  * le su'u ce'u na jitro ja birti fi lo balvi gi ga je
  * le su'u lo no prenu cu mabla ja palci gi ga je
  * le su'u ce'u pacna lo na te djuno be fi ce'u gi ga je
  * le su'u lo ro nu co'e ja cikna cu gaurtcini fi lo nu ckaji py ky gi ga je
  * le su'u py ky banzu le ka lo bangu co'e na banzu lo ka ce'u xi ci velcki ce'u xi re gi ga je
  * le su'u lo ro co'e cu vrude jo cu mapti py ky gi ga je
  * le su'u lo nu prane py ky cu rinka lo ro vrude je cadga gi ga je
  * le su'u ro da poi ke'a prenu zo'u lo nu da co'e ja djuno ja krici ja birti fi lo se rinka be ko'a goi lo nu da prane py ky cu na sarcu ko'a gi ga je
  * le su'u ko'a xi no goi lo nu na dukse lo ka ce'u xi re muvgau pe'a ge'u noi filri'a ke'a fa lo nu jundi lo prenu cu to'e filri'a lo xrani be lo prenu noi mupli tu'a ke'a fa lo se xadni be lo manti gi ga je
  * le su'u ro da poi ke'a prenu zo'u ga je mabla ja tolvu'e fa lo no jinzi be da gi ro de poi ke'a jinzi da zo'u da ka'e ckaji py ky joi de gi ga je
  * le su'u lo nu fraxu cu zmadu lo nu tomo'i kei kei...

    * no'u le su'u ro da poi ke'a prenu zo'u ro de poi da zukte ke'a zo'u lo nu fraxu da de cu zmadu lo nu tolmo'i lo du'u da zukte de kei kei lo ka ce'u xi re filri'a lo nu da jdika lo ka ce'u xi re xlafri kei je cu zenba py ky gi ga je

  * le su'u na vrude fa lo ka ce'u tolcando kei kei...

    * no'u le su'u su'o da zo'u vrude fa lo nu na zukte va'o da gi ga je

  * le su'u na tolvu'e fa lo ka ce'u xi re masno gi ga je
  * le su'u ko'a goi lo nu ce'u prane py ky cu narfaunarcu'i lo nu ce'u curmi ko'a gi ga je
  * le su'u lo nu zgana ja morji fi lo mabla je tolvu'e cu cumki je cu filri'a lo nu jimpe le du'u ko'a goi lo danlu noi ke'a xadni lo prenu cu ruble kei je le du'u frili fa lo nu xrani ko'a gi ga je
  * le su'u lo ro jerna ja nu jitro cu tolmapti py ky gi ga je
  * le su'u ro da poi ke'a prenu zo'u lo nu da jimpe lo du'u prami da cu filri'a ja rinka lo nu da jdika lo ka ce'u xi re xlafri gi ga je
  * le su'u ro da poi ke'a fasnu zo'u narcu'i fa lo nu da nu bixygau lo fasnu je purci be da gi ga je
  * le su'u lo ro prenu cu ckaji py ky naja le ka ce'u xi re ri prami gi ga je
  * le su'u lo ro prenu cu ka'e randa gi ga je
  * le su'u ro da poi ke'a prenu jenai cu prane py ky zo'u lo nu da randa cu filri'a ja rinka lo nu da zenba py ky gi ga je
  * le su'u ro da poi ke'a prenu zo'u lo nu da ckaji py ky cu filri'a ja rinka lo nu da randa gi ga je
  * le su'u no da poi ke'a prenu zo'u da co'e ja du loi su'o gunma be lo se zukte be da gi ga je
  * le su'u ro da poi ke'a prenu zo'u ga je lo nu da curmi ko'a goi lo nu da ckaji py ky cu filri'a ja rinka ko'a gi lo nu da curmi ko'a goi lo nu da na ckaji lo mabla ja tolvu'e cu filri'a ko'a gi ga je
  * le su'u lo nu troci ja platu na sarcu lo nu prami py ky kei kei...

    * no'u le su'u ro da poi ke'a prenu zo'u lo nu da troci ko'a goi lo nu da prane py ky ge'u ja cu platu fi ko'a cu na sarcu ko'a gi ga je

  * le su'u lo ro prenu cu dunli lo ro prenu ko'a goi le ka ce'u xi re vajni je ko'e goi le ka ce'u xi re jerna lo nu prami ce'u xi re... kei zi'o gi ga je
  * le su'u lo ro prenu cu prane ko'a je ko'e gi ga je
  * le su'u jinzi lo ro prenu fa le ka ce'u xi re ka'e prane py ky gi ga je
  * le su'u py ky jai re'enje rarna gi ga je
  * le su'u py ky jai to'e racli gi ga je
  * le su'u narcu'i fa lo nu dukse py ky kei kei...

    * no'u le su'u ro da poi ke'a prenu zo'u narcu'i fa lo nu da banzuka py ky lo mabla ja tolvu'e gi ga je

  * le su'u py ky jai jimpe velcki py ky kei...

    * no'u le su'u ro da poi ke'a prenu zo'u lo nu da jimpe je zgana lo nu lo su'o prenu cu ckaji py ky cu filri'a ja rinka lo nu da jimpe fi py ky gi ga je

  * le su'u py ky cimni kei...

    * no'u le su'u ro da poi ke'a prenu zo'u narcu'i fa lo nu da tatpi lo su'u da ckaji py ky kei ja cu banzuka py ky lo ka ce'u xi re jdika py ky gi ga je

  * le su'u py ky .inmune pe'a kei...

    * no'u ko'a xi no goi le su'u ro da poi ke'a prenu zo'u da du lo ro gasnu be lo ro nu da jdika py ky... kei noi ke'a nu da na jimpe fi py ky ge'u noi ke'a pagbu lo ctaipe be le su'u na sarcu fa lo nu terpa gi ga je

  * le su'u ro da poi ke'a prenu zo'u ro de poi ke'a nu da prane py ky zo'u ga je mapti py ky fa lo ro se zukte be da bei fau de gi de nu ga je xi ny ro da cnikansa lo ro prenu zo'e je lo ka ce'u xi re xlafri gi ga je xi ny da tcetce le ka ce'u xi re toljursa lo ro prenu gi ga je xi ny lo ro co'e poi cadga fa lo nu da zukte ke'a... ku'o je vrude cu li'armi je frili da gi ga je xi ny da na terpa gi ga je xi ny li'armi fa lo du'u da jai to'e xrani lo ro prenu je cu toldji lo ro xrani be lo prenu gi da jai .indika le du'u na sarcu fa lo nu terpa tu'a py ky gi ga ce

* le ka ce'u kirsku la .satan. le ka ce'u xi re ciksi py ky ce'u xi pa gi ga ce
* le ka lo na te gerna cu jdaselsku ce'u gi ga ce
* le ka ce'u jgari le bloxai je cu se jdaselsku lo cmalu je te gerna be la .lojban. gi ga ce
* le ka ce'u cpedu fi la .satan. fe lo nu la .satan. cu sidju ce'u py ky sy gi
* le ka ce'u kanpe lo mutce be lo ka ce'u xi re mabla je tolvu'e kei je cu tcetcetce le ka ce'u xi re pacna ko'a goi lo tcetcetce be le ka ce'u xi re zabna je le ka ce'u xi re tcetcetce vrude ge'u kei je le ka ce'u krici le du'u ko'a cumki
