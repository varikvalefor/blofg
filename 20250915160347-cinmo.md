zo'e je le se cinmo be la .varik. bei de'i li re no re mu pi'e so pi'e pa mu
============================================================================

ni'o ckaji ko'a xi no goi le ka ro da poi ke'a cmima ce'u zo'u vy goi la .varik. cu ckaji da ca lo su'o fasnu je pagbu le se detri be li re no re mu pi'e so pi'e pa mu ge'u fa ga ce...

* le ka ce'u tatpi gi ga ce
* le ka ce'u gleki le su'u ce'u nonlingeni ju cu jai se curmi gi ga ce
* le ka ce'u milxe jenai mutce le ka su'u lingeni kei tolpu'a ce'u gi ga ce
* le ka ce'u djica lo nu lo prenu cu co'e ja morji le du'u cfila fa lo no jinzi be lo prenu gi ga ce
* le ka ce'u ci'au .oi ga je zo'e gi ga je lo nu cusku lo mabla be lo ka ce'u xi re jai .indika be lo du'u ce'u xi pa lingeni gi ga je le su'u so'i da poi ke'a prenu zo'u frili fa lo nu snuti je se gasnu da fa lo nu su'u lingeni kei tolpu'a da gi lo nu lo prenu cu troci lo nu tolcru zo'e ja tu'a lo ka ce'u xi re tonsi gi ga ce
* le ka ce'u mutce le ka ce'u xi re nelci la'oi .VUNC. noi ce'u xi re dalremnei ke'a... ku'o je tu'a la'oi .VUNC. gi ga ce
* le ka ce'u jinvi ja krici le du'u la'oi .VUNC. zabna le ka ce'u xi re sinxa ce'u xi pa gi ga ce
* le ka ce'u djica lo nu ce'u mulgau pe'a le velcki be la'o glibau. Classic MCELIECE .glibau. bei fo ce'u bei bau la'oi .Agda. gi ga ce
* le ka ce'u ci'au .oi ru'e le su'u le mu'oi glibau. SD card .glibau. cu jai rinka lo nu mabla fa ko'a goi lo so'i kacmyxra datnyvei je ke se zbasu be ce'u... kei kei je ku'i cu co'e ja gleki le su'u jitfa fa le du'u lo so'i mabla cu pixra lo zabna be lo ka ce'u xi re mapti lo nu me'oi .develop. gi ga ce
* le ka ce'u ci'au .oi ru'e ro'a lo nu ko'a goi lo prenu cu co'e ja cu cusku lo se du'u ko'a curmi tu'a lo cizra je prenu... kei goi lo se du'u ce'u dukse lo ka ce'u xi re cizra kei lo ka curmi tu'a ce'u xire gi ga ce
* le ka ce'u kirsku lo curmi be tu'a lo prenu noi ce'u mupli tu'a ke'a gi ga ce
* le ka ce'u djica tu'a lo lujvo be lo su'u su'u lingeni kei tolpu'a gi ga ce
* le ka ce'u na mutce lo ka ce'u xi re fengu lo prenu gi ga ce
* le ka ce'u zu'edji lo ka ce'u xi re fengu lo no prenu je ku'i cu cnikansa je troci lo nu ce'u xi re fanta lo tolvu'e kei noi ke'a vrude gi ga ce
* le ka ce'u dukse le ka fanza ce'u xi re... kei goi ko'a jenai ku'i cu djuno lo du'u ma kau rinka tu'a ko'a gi ga ce
* le ka ce'u mutce le ka ce'u xi re cnikansa lo se nandu be lo ka ce'u xi ci fraxu ja lo nu binxo pe'a gi ga ce
* le ka ce'u milxe le ka ce'u xi re djica lo nu ce'u xi re klaku gi ga ce
* le ka re'enje xajmi ce'u fa le su'u le lijda be ce'u cu smimlu le pendo lijda gi ga ce
* le ka ce'u jurpei lo se zukte be ce'u be'o poi cumki fa lo nu ke'a xrani lo prenu ku'o je lo du'u ma kau tolri'a lo xrani gi ga ce
* le ka ce'u mutce le ka ce'u xi re djica lo nu ce'u xi re sidju fi lo vrude gi ga ce
* le ka ce'u ci'au .oi re'e ga je zo'e gi lo nu su'o da poi ke'a prenu zo'u lo prenu cu zmadu lo prenu je frica be da lo ka da co'e ja krici lo du'u ce'u xi re .inda lo ka ce'u ci re jmive gi ga ce
* le ka ce'u djica lo nu cikre pe'a lo se ci'au .oi re'e be ce'u... kei jenai lo nu ga je na'e co'e gi ku'i ce'u jdika lo ka ce'u xi re lo ka ce'u xi re ci'au .oi re'e gi ga ce
* le ka ce'u milxe ko'a goi le ka ce'u xi re ci'au .ii re'e ga je zo'e gi le su'u cumki fa lo nu ce'u xi re jdika lo vrude ja cu zenba lo tolvu'e gi ga ce
* ko'a gi ga ce
* le ka ce'u ci'au .a'o cai re'e ga je zo'e gi ga je le su'u lo no prenu cu mabla gi ga je le su'u lo zabna je vrude cu cumki lo nu troci gi ga je le su'u lo ro prenu cu kakne lo ka ce'u xi re jdika lo tolvu'e kei je lo ka ce'u xi re zenba lo vrude gi ga je ko'a goi le su'u lo ro vrude cu mapti lo ka ce'u xi re prami lo ro prenu noi mupli tu'a ke'a fa lo gasnu be lo tolvu'e gi le su'u lo nu jurpei tu'a ko'a cu filri'a lo nu na zenba lo tolvu'e kei joi lo nu na jdika lo vrude gi ga ce
* le ka ce'u cinmo le ka ce'u xi re toldu'e lo vrude je cu dukse lo vrude gi ga ce
* le ka ce'u cpedu fi la .satan. fe lo nu la .satan. cu sidju ce'u lo nu ce'u ckaji ko'a goi lo ka ce'u xi re zenba lo ro vrude je cu jdika lo ro tolvu'e gi ga ce
* le ka ce'u mutce le ka ce'u xi re troci ko'a gi ga ce
* le ka ce'u djica curmi lo nu kansa ce'u lo ka ce'u xi re troci ko'a gi ga ce
* le ka ce'u mutce le ka ce'u xi re kanpe lo mutce be lo ka ce'u xi ci mabla je le ka ce'u xi ci tolvu'e gi
* le ka ce'u tcetce le ka ce'u pacna lo mutce be lo ka ce'u xi ci zabna joi le ka ce'u xi ci vrude

## le su'u tatpi
ni'o ca le cerni be le se detri be li re no re mu pi'e so pi'e pa mu zo'u vy tatpi... je ku'i cu gleki le su'u ce'u nonlingeni kei je cu milxe jenai mutce le ka su'u lingeni kei tolpu'a ce'u

.i vy ci'au .ue ru'e cy goi la'e di'u ki'u zo'e joi le su'u lo so'i nu vy tatpi cu nu su'u lingeni kei tolpu'a vy  .i ku'i ji'a vy gleki cy

.i ku'i zo'e joi le nu vy pinxe loi so'i kafxu'i cu rinka le nu vy jdika le ka ce'u tatpi

## le su'u na mutce lo ka ce'u fengu lo prenu
ni'o ca dy xi pa goi le cerni be le se detri be li re no re mu pi'e so pi'e pa mu zo'u ga je vy na mutce lo ka ce'u fengu lo prenu gi vy na birti lo du'u xo kau da poi ke'a prenu zo'u vy fengu da ca dy xi pa

.i ku'i dy xi pa xi ny goi le nicte be le se cerni be dy xi pa cu zmadu cy xi pa le ka ca ce'u zo'u nu vy fengu lo prenu  .i ga je dy xi pa xi ny nu vy na mutce lo ka ce'u fengu lo prenu gi ku'i vy ci'au .oi re'e la'e di'u  .i rapli fa lo nu vy zu'edji lo ka ce'u jdika lo ka ce'u fengu lo prenu

.i ku'i le nu vy troci lo nu vy cnikansa lo se fengu be vy kei kei je le nu vy tinbe la'oi .Mindstream. poi ke'a se zbasu la'o glibau. Meat Beat Manifesto .glibau. cu filri'a le pu'u vy jdika le ka ce'u fengu lo prenu

.i ga joi zo'e gi le su'u le ka ce'u fengu lo prenu cu cfila vy gi le su'u lo no jinzi be lo prenu cu cfila cu ctaipe le su'u le ka ce'u fengu lo prenu na jinzi vy
