# lo su'u co'e la'oi .LaTeX. tu'a lo me'oi .blofg.
ni'o cumki fa lo nu cadga fa lo nu la .varik. cu tolsti lo nu la .varik. cu pilno la'oi .LaTeX. lo nu me'oi .blofg. cusku  .i ga je la .varik. cu nelci la'oi .LaTeX. gi ga je la'oi .LaTeX. zmadu la'oi .Markdown. le ka ce'u mapti lo me'oi .fancy. gi ku'i la'oi .Markdown. zmadu la'oi .LaTeX. le ka ce'u jai filri'a lo nu sutra lo nu cusku... kei kei je le ka tu'a lo me'oi .markup. cu jai sarcu tu'a ce'u... kei jenai ku'i le ka ce'u slabu la .varik.

.i cumki fa lo nu cadga fa lo nu la .varik. cu pilno la'oi .Markdown. fa'u la'oi .LaTeX. lo cmalu fa'u lo barda

.i ku'i ji'a cumki fa lo nu cadga fa lo nu la .varik. cu pilno la'o glibau. literate Agda .glibau. lo ro co'e  .i la .varik. cu ci'au xo'o cau'i la'e di'u
