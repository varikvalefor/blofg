zo'e je le se cinmo be la .varik. bei de'i zo'e ja li re no re mu pi'e bi pi'e ze
=================================================================================

ni'o ca le pa moi be lo'i nu la .varik. cu ciska zo'e ja dei zo'u la .varik. cu ga je...

* tatpi... zo'e naje le nu vo'a toldu'e le ka ce'u sipna gi ga je
* se nandu zo'e je lo nu vo'a ciksi lo ctaipe... kei ri'a zo'e joi le nu vo'a tatpi gi ga je
* co'e ja cinmo le ka su'o da zo'u cadga fa lo nu ce'u cuksu da... kei kei jenai ku'i cu djuno lo du'u cadga fa lo nu vo'a cusku ma kau gi ga je
* pacna je jinvi le du'u vo'a jdika le ka ce'u fengu... kei kei je ku'i le ka ranji fa lo nu cumki fa lo nu vo'a jdika lo ka ce'u fengu... kei kei kei je cu zu'edji lo ka ranji fa lo nu ce'u jdika lo ka ce'u xi re fengu gi ga je
* jinvi le du'u vrude fa ko'a goi lo ka ce'u cusku lo se du'u ce'u cinmo ma kau kei se pi'o la'oi .blofg. ge'u kei je cu zu'edji lo ka ce'u zenba ko'a gi ga je
* milxe le ka xajmi ce'u fa le su'u le cmene be le te tcidu cu milxe le ka ce'u xi re barda gi ga je
* ga je nelci le su'u la'oi .Agda. jai filri'a zo'e je lo nu cusku lo se du'u na djuno ma kau... kei kei je lo nu zengau pe'a lo preti... gi ku'i ve smimlu la .lojban. gi ga je
* selpu'a tu'a loi so'i kafxu'i noi ke'a pendo pe'a lo se nandu... ja toldji... be lo ka ce'u sipna gi ga je
* ci'au .u'e ru'e le nu le troxilidai cu catlu le tricu kei noi vo'a zgana... jenai kacmyterxra... ce'u gi ga je
* gubni cusku ko'a goi le se du'u vo'a nonlingeni je cu tonsi ge'u ki'u zo'e joi le su'u ko'a jai nu pante le tolvu'e gi ga je
* milxe le ka nandu ce'u fa lo nu ce'u vasxu gi ga je
* troci lo nu vo'a facki lo du'u xu kau ctaipe fi le lijda be vo'a fe le su'u vrude fa lo nu jmibi'o lo drani cmaci gi
* kanpe naje cu mutce le ka ce'u pacna

## le su'u pacna lo nu jdika
ni'o la .varik. cu pacna je jinvi le du'u vo'a jdika le ka ce'u fengu lo prenu kei kei zo'e joi le du'u la .varik. cu jinvi le du'u le lidne be le nu vo'a cusku dei cu zmadu le nu vo'a cusku dei kei le ka ce'u nu vo'a fengu lo prenu... kei no'u le ka ce'u nu nandu vo'a fa lo nu vo'a cnikansa je lo nu vo'a deptsa lo prenu je srera

.i ku'i la .varik. cu jinvi le du'u vo'a na prane le ka ce'u na fengu  .i zo'e joi la'e di'u cu ctaipe le su'u la .varik. cu pacna je zu'edji ko'a goi lo ka ranji fa lo nu vo'a jdika le ka ce'u fengu lo prenu... kei je cu zenba le ka ce'u cnikansa je le ka ce'u deptsa

.i la .varik. cu cpedu fi la .satan. fe lo nu vo'e sidju vo'a ko'a... je ku'i lo nu vo'a zenba le ka vajni ce'u
