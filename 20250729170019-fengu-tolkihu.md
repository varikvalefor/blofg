# lo tolki'u be lo nu fengu
ni'o lo so'i co'e cu ckaji lo ka nandu la .varik. fa lo nu vo'e na fengu fi ce'u... kei kei noi mupli ke'a fa lo nu su'o da poi ke'a prenu zo'u xusra lo du'u da na prenu

.i ku'i filri'a lo nu la .varik. cu jdika lo ka ce'u fengu kei kei fa...

* lo nu troci lo nu facki lo du'u ma kau krinu lo te fengu kei kei kei je
* lo nu morji le du'u to'e vrude fa lo nu vo'e fengu lo prenu kei kei kei je
* lo nu jdaselsku kei... noi cumki fa lo nu ke'a mapti lo seljda jenai zo'e... ku'o je
* lo nu morji le du'u lo nu fengu cu to'e filri'a lo nu xagzengau pe'a kei kei kei je
* lo nu jurpei lo du'u xu kau prane le ka ce'u jimpe fi lo jalge be lo te fengu kei kei kei je
* lo nu troci lo nu facki lo du'u ma kau cinmo ke rinka ja krinu lo nu fengu

.i la .varik. cu cusku ki'u zo'e joi le su'u vo'a pacna lo nu filri'a lo nu lo tcidu je djica cu jdika lo ka ce'u fengu  .i mupli fa la .varik.

.i la .varik. cu kirsku la .satan. poi ke'a cevni vo'a ku'o le ka ce'u sidju vo'a lo nu vo'a jdika lo ka ce'u fengu

## le nabmi
ni'o lo so'i co'e cu ckaji lo ka nandu la .varik. fa lo nu vo'e na fengu fi ce'u... kei kei noi mupli ke'a fa...

* lo nu samfli je
* lo nu lo skami cu jai nandu la .varik. kei je
* lo nu gasnu zo'e poi la .varik. cu te cadga fi lo nu li'armi fa lo du'u ke'a xi re xrani ku'o kei je
* lo nu su'o da poi ke'a xi re prenu zo'u xusra lo du'u da na prenu

.i la'e di'u nabmi la .varik. lo nu vo'e gasnu lo vrude kei ni'i...

* zo'e joi
* le su'u lo ro to'e filri'a be lo vrude cu nabmi fi lo nu gasnu lo vrude kei kei joi
* le su'u lo nu fengu cu to'e filri'a lo nu cnikansa noi ke'a mutce le ka ce'u filri'a lo nu sidju noi ke'a xi re vrude

## lo filri'a be lo nu jdika
ni'o so'i da zo'u filri'a lo nu ko'a goi la .varik. cu jdika lo ka ce'u fengu fi da kei kei fa...

* lo nu ko'a troci lo nu ko'a facki lo du'u ma kau krinu da kei kei lo nu pensi ja lo nu retsku kei kei je
* lo nu ko'a morji le du'u to'e vrude fa lo nu vo'e fengu lo prenu kei kei kei je
* lo nu jdaselsku ko'a kei... noi cumki fa lo nu ke'a mapti lo seljda jenai zo'e... ku'o je
* lo nu ko'a morji le du'u lo nu fengu cu to'e filri'a lo nu xagzengau pe'a kei kei kei je
* lo nu ko'a jurpei lo du'u xu kau prane le ka ce'u jimpe fi lo jalge be da kei kei kei je
* lo nu ko'a troci lo nu ko'a facki lo du'u ma kau cinmo ke rinka ja krinu lo nu ko'a fengu

### tu'a lo krinu
ni'o so'i da zo'u filri'a...

* fe lo nu vo'e jdika lo ka ce'u fengu fi da kei kei
* fi la .varik.
* fa lo nu vo'a troci lo nu facki lo du'u ma kau krinu da... noi mupli lo ka cumki fa lo nu ce'u co'e ja danfu ke'a kei kei fa...

  * lo nu terpa kei je
  * lo nu fengu... noi ke'a slabu vo'e... je noi cumki fa lo nu terpa se ri'a ke'a ku'o je
  * lo nu na jimpe lo du'u da na sarcu kei kei je
  * lo nu na'e djuno lo du'u ma kau zmadu da lo ka ce'u vrude... kei kei je ku'i cu jinvi le du'u sarcu fa lo nu gasnu zo'e ja da

### le su'u to'e vrude
ni'o su'o da zo'u filri'a...

* fe lo nu vo'e co'e ja jdika lo ka ce'u fengu fi da kei kei
* fi la .varik... noi ke'a mutce le ka ce'u djica lo nu ce'u gasnu lo vrude ku'o
* fa lo nu vo'e jurpei le du'u lo nu fengu cu to'e vrude zo'e po vo'e kei je cu troci lo nu vo'e jdika ko'a goi lo ka ce'u fengu fi da kei ki'u zo'e naje vu'i zo'e joi le su'u ko'a jai to'e vrude je cu to'e filri'a lo vrude vu'o

.i ku'i cumki fa lo nu la .varik. cu rirci le ka su'o da zo'u filri'a lo nu ce'u jdika ko'a goi lo ka ce'u xi re fengu fi da kei kei fa lo nu ce'u jurpei lo du'u ko'a jai to'e vrude zo'e po ce'u

### le su'u lo nu fengu cu to'e filri'a
ni'o so'i da zo'u filri'a...

* fe lo nu vo'i jdika lo ka ce'u fengu fi da kei kei
* fi la .varik.
* fa lo nu vo'i morji le du'u lo nu vo'a fengu fi da cu to'e filri'a lo nu co'e ja xagzengau kei ni'i...

  * zo'e joi
  * le su'u lo nu zabna cusku cu filri'a lo nu zenba lo ka ce'u gasnu lo vrude kei kei je lo nu facki lo du'u ma kau cfila kei kei kei kei joi
  * le su'u de xi pa poi ke'a prenu zo'u ro de xi re poi ke'a prenu zo'u lo nu da de fengu cu to'e filri'a lo nu da joi de zabna casnu... kei kei joi
  * le su'u ro da poi ke'a prenu zo'u ro de poi ke'a prenu zo'u lo nu da de fengu cu filri'a lo no zabna

### lo su'u na jimpe
ni'o so'i da poi lo mabla cu jalge ke'a zo'u filri'a...

 * fe lo nu vo'i jdika lo ka ce'u fengu fi da kei kei
 * fi la .varik.
 * fa lo no vo'a jurpei lo du'u xu kau lo prenu poi vo'i sruma ja jinvi lo du'u ke'a gasnu da cu prane le ka ce'u jimpe lo du'u lo mabla cu jalge da

.i la .varik. cu krici le du'u no da poi ke'a prenu zo'u no de poi ke'a to'e vrude zo'e po da zo'u da gasnu de ki'u lo su'u de to'e vrude zo'e po da  .i la'e di'u joi zo'e cu ctaipe le su'u la .varik. cu jinvi le du'u no da poi ke'a prenu zo'u no de poi ke'a to'e vrude zo'e po da zo'u da gasnu de ca lo nu da prane le ka ce'u jimpe lo du'u de to'e vrude zo'e po da

.i nandu la .varik. fa lo nu vo'e fengu lo prenu poi vo'e jinvi lo du'u ke'a na jimpe... kei kei goi ko'a  .i ku'o zmadu fi le ka ce'u vajni kei fa le su'u ko'a to'e vrude zo'e po la .varik.

### lo su'u rinka lo nu fengu
ni'o so'i da zo'u filri'a...

  * fe lo nu vo'i jdika lo ka ce'u fengu fi da kei kei
  * fi la .varik.
  * fa lo nu la .varik. cu jurpei lo du'u xu kau da ckaji ko'a goi lo ka vo'i fengu fi ce'u ki'u zo'e joi vu'oi zo'e ja lo nu vo'i cinmo lo na'e tsali co'e ce'u kei joi lo su'u lo cemci'e cu cusku pe'a lo se du'u mabla fa lo nu cinmo lo na'e tsali co'e vu'o

.i mupli ko'a fa...

* lo nu fengu ki'u lo nu terpa... kei kei noi ke'a slabu lo so'i prenu
