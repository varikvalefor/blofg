# lo tolki'u be lo nu fengu
ni'o lo so'i co'e cu ckaji lo ka nandu la .varik. fa lo nu vo'e na fengu fi ce'u... kei kei noi mupli ke'a fa lo nu su'o da poi ke'a prenu zo'u xusra lo du'u da na prenu

.i ku'i filri'a lo nu ko'a goi la .varik. cu jdika lo ka ce'u fengu kei kei fa...

* lo nu vo'a troci lo nu vo'a facki lo du'u ma kau krinu lo te fengu be fi vo'a kei kei kei je
* lo nu vo'a morji le du'u to'e vrude fa lo nu vo'e fengu lo prenu kei kei kei je
* lo nu jdaselsku vo'a kei... noi cumki fa lo nu ke'a mapti lo seljda jenai zo'e... ku'o je
* lo nu vo'a morji le du'u lo nu fengu cu to'e filri'a lo nu xagzengau pe'a kei kei kei je
* lo nu vo'a jurpei lo du'u xu kau prane le ka ce'u jimpe fi lo jalge be lo te fengu be fi ko'a kei kei kei je
* lo nu vo'a troci lo nu vo'a facki lo du'u ma kau cinmo ke rinka ja krinu lo nu vo'a fengu

.i la .varik. cu cusku ki'u zo'e joi le su'u vo'a pacna lo nu filri'a lo nu lo tcidu je djica cu jdika lo ka ce'u fengu  .i mupli fa la .varik.

## le nabmi
ni'o lo so'i co'e cu ckaji lo ka nandu la .varik. fa lo nu vo'e na fengu fi ce'u... kei kei noi mupli ke'a fa...

* lo nu gasnu zo'e poi la .varik. cu te cadga fi lo nu li'armi fa lo du'u ke'a xi re xrani ku'o kei je
* lo nu su'o da poi ke'a xi re prenu zo'u xusra lo du'u da na prenu

.i la'e di'u nabmi la .varik. lo nu vo'e gasnu lo vrude kei ni'i...

* zo'e joi
* le su'u lo ro to'e filri'a be lo vrude cu nabmi fi lo nu gasnu lo vrude kei kei joi
* le su'u lo nu fengu cu to'e filri'a lo nu cnikansa noi ke'a mutce le ka ce'u filri'a lo nu sidju noi ke'a xi re vrude
