zo'e je le se cinmo be la .varik. bei de'i li re no re mu pi'e so pi'e ze
=========================================================================

ni'o ckaji ko'a xi no goi le ka ro da poi ke'a cmima ke'a zo'u la .varik. cu ckaji da ca lo su'o fasnu je pagbu be lo pu'u la .varik. cu cusku dei ge'o fa ga ce...

* ko'a goi le ka ce'u milxe le ka ce'u xi re sedycro gi ga je
* le ka ce'u na birti lo du'u ma kau rinka ko'a gi ga je
* le ka ce'u na'e tcetce le ka ce'u tatpi gi ga je
* le ka ce'u na'e tcetce le ka su'u lingeni kei tolpu'a ce'u xi re gi ga ce
* ko'a goi le ka ce'u gleki le su'u ce'u nonlingeni... kei ki'u ga joi xi pa zo'e gi ga joi xi pa le su'u le su'u ce'u nonlingeni cu filri'a lo nu ce'u sidju zo'e ba'e je lo smimlu be ce'u bei lo ka ce'u xi re tonsi gi ga joi xi pa le su'u le ka ce'u xi re nonlingeni cu jinzi ce'u jenai cu cfila gi xi pa le su'u lo nu lo ro prenu cu smimlu cu tolci'i je cu to'e filri'a lo zabna gi ga ce
* le ka ce'u kirsku lo na'e bo cizytolnei je curmi be tu'a lo prenu gi ga je
* le ka ce'u gleki le nu ce'u ckaji ko'a kei noi ke'a zmadu lo nu ce'u co'e ja badri le su'u ce'u nonlingeni kei kei le ka ce'u filri'a lo zabna je vrude gi ga ce
* le ka ce'u djica lo nu ce'u klaku gi ga je
* le ka ce'u milxe le ka ce'u xi re djica lo nu ce'u xi re xraci'a... kei kei jenai ku'i cu birti lo du'u cadga fa lo nu ce'u xraci'a ma kau gi ga je
* le ka ce'u ba'e milxe le ka ce'u xi re jilra lo prenu lo ka ce'u xi ci kacmyterxra fi lo zmadu be lo kacmyxra be ce'u xi re be'o bei le ka ce'u xi vo le ka ce'u zabna... gi ga je ku'i ko'a xi no goi le ka ce'u jimpe le du'u lo su'u kacmyxra lo so'i co'e cu filri'a lo su'u zenba kei ge'u noi ke'a jai filri'a lo nu jdika lo ka ce'u jilra gi ga je
* le ka ce'u troci lo nu lo prenu cu co'e ja morji le du'u ro da poi ke'a prenu zo'u cfila da fa lo no jinzi be da gi ga je
* le ka ce'u ci'au .oi re'e ba'e ga je zo'e gi ga je lo nu ko'a goi lo prenu cu cusku lo se du'u lijda ko'a... kei jenai ku'i cu na'e kulnu seljda gi le su'u lo so'i prenu cu djica lo nu jamna gi ga ce
* ko'a goi le ka ce'u troci fi lo nu cusku fi lo prenu kei fe lo nu lo prenu cu facki ja morji le du'u cumki fa lo vrude je zabna... goi ko'e xi no kei je cu troci ko'e xi no gi ga je
* le ka ce'u djica curmi lo nu kansa ce'u lo ka ce'u gubni cusku lo se du'u ce'u xi re cinmo ma kau ma kau kei kei noi ce'u jinvi le du'u ke'a jai filri'a lo nu zenba lo vrude ja cu jdika lo tolvu'e gi ga je
* le ka ce'u cinmo le ka ce'u toldu'e ko'a... kei je cu ci'au .oi re'e lo su'u ce'u co'e ja toldu'e ko'a gi ga je
* le ka ce'u ci'au .oi re'e je troci lo nu ce'u facki lo du'u ce'u ma kau se kakne ce'u je ke cu co'e ja cu nu xagzengau pe'a kei ja cu nu filgau lo nu lo prenu cu zenba lo vrude ja cu jdika lo tolvu'e gi ga ce
* le ka ce'u ci'au .ii re'e le su'u cumki fa lo nu ce'u zenba lo tolvu'e noi mupli tu'a ke'a fa lo ka ce'u xi re fengu lo prenu ku'o ja cu jdika lo vrude noi mupli tu'a ke'a fa lo ka ce'u xi re cnikansa je lo ka ce'u fengu lo prenu gi ga je
* le ka ce'u cpedu fi la .satan. fe lo nu la .satan. cu sidju ce'u lo nu ce'u zenba lo ro vrude noi mupli tu'a ke'a fa ko'a je lo ka ce'u xi re sidju lo ro prenu poi ce'u xi pa kakne tu'a ke'a xi re ku'o ku'o je cu jdika lo ro tolvu'e kei noi ce'u mutce le ka ce'u xi re troci ke'a gi
* le ka ce'u kanpe lo mutce be le ka ce'u xi re mabla je tolvu'e... be'o noi mupli tu'a ke'a fa lo nu tcadu jamna... ku'o je ku'i cu mutce le ka ce'u xi re pacna lo mutce be le ka ce'u xi ci vrude joi le ka ce'u xi ci zabna... be'o goi ko'a kei no'u le ka ce'u xi re krici le du'u ko'a cumki lo nu lo so'i so'i prenu cu troci ko'a kei kei je le du'u cumki fa lo nu lo so'i so'i prenu cu troci ko'a

## le su'u milxe le ka ce'u jilra
ni'o so'i da poi ke'a kacmyterxra lo cipni zo'u su'o de zo'u ca de zo'u vy goi la .varik. cu tolnei da naje cu ba'e milxe jy ky goi le ka ce'u jilra da lo ka ce'u kacmyterxra lo mutce be lo ka ce'u xi re zabna

.i jy ky jai se rinka zo'e joi le su'u vy djica lo nu vy zenba le ka ce'u kacmyterxra lo zabna

.i ku'i jy ky zabna najenai cu jinzi vy  .i ji'a jy ky jai filri'a lo nu fengu lo prenu je zmadu kei noi ke'a tolvu'e

.i filri'a lo nu vy jdika jy ky kei fa lo nu vy pensi ga joi...

* le du'u lo nu zenba cu se filri'a lo nu zbasu lo so'i so'i kacmyxra gi ga joi
* le du'u jitfa fa le du'u vy tcetce le ka ce'u zbasu lo so'i kacmyxra gi ga joi
* le du'u ga je lo nu ko'a goi lo prenu cu fengu fi lo jinzi be ko'a cu filri'a lo no zabna gi lo nu ko'a goi lo prenu cu fengu fi lo na'e jinzi be ko'a cu na filri'a lo nu ko'a zenba gi ga joi
* le du'u cfila vy jenai zo'e fa tu'a le su'u vy mleca lo so'i prenu le ka zabna fa lo kacmyxra be fi ce'u gi ga joi
* le du'u lo su'u zbasu lo zabna jenai lo mabla je kacmyxra cu se jalge lo tolci'i je cu to'e filri'a lo nu darsygau lo nintadni gi
* le du'u vajni fa lo du'u kacmyxra fi ma kau kei naje lo du'u xu kau lo kacmyxra cu filri'a lo nu cnikansa joi lo nu vajni

.i vy pacna lo nu lo ckaji be jy ky cu smimlu vy le ka filri'a lo nu ce'u jdika jy ky

## le ka ce'u djica curmi lo nu kansa
ni'o la .varik. cu ckaji cy ky goi le ka ce'u troci lo nu ce'u cusku ko'a goi lo se du'u ce'u cinmo ma kau kei lo ro prenu poi ke'a djica lo nu ke'a jundi ko'a

.i la .varik. cu jinvi ga je...

* le du'u vo'a ckaji zy ky goi le ka lo nu ce'u ckaji cy ky cu filri'a lo nu ce'u facki zo'e je lo du'u ce'u zukte ma kau poi ke'a mabla kei kei noi ke'a filri'a lo nu vo'a zenba lo vrude je cu jdika lo tolvu'e
* le du'u lo nu vo'a ckaji zy ky cu filri'a lo nu lo drata be vo'a be'o je tcidu be lo selsku be vo'a cu zenba zo'e je le ka ce'u djuno le du'u na cfila fa lo ka ce'u xi re cinmo... kei kei je le du'u cumki fa lo vrude

.i ro da poi ke'a prenu je poi cumki fa lo nu ke'a ckaji zy ky zo'u la .varik. cu stidi fi da fe lo nu da troci lo nu da ckaji zy ky
