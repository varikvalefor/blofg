zo'e je le se cinmo be la .varik. bei de'i li re no re mu pi'e bi pi'e pa xa
============================================================================

ni'o ca le nu vo'a cusku dei zo'u la .varik. cu ga je...

* tatpi... ri'a lo na te birti be fi vo'a gi ga je
* dukse le ka ce'u ci'asre gi ga je
* salci le tonsi citri masti gi ga je
* se ke su'u lingeni kei tolpu'a gi ga je
* ci'au .oi sai re'e ba'e zo'e je le nu ko'a goi zo'e cu benji lo sonci je prenu... noi troci zo'e naje lo nu ke'a djuno lo du'u ma kau su'u catra lo prenu... ku'o le tcadu... kei noi ke'a nu troci zo'e ja lo nu terpa fa zo'e je lo cizra je lo toltu'i be ko'a gi ga je
* ba'e milxe ga je xi my le ka xajmi ce'u fa le su'u lo so'i zmiku jenai ku'i lo so'i prenu cu pilno ko'a goi le me'oi .I2P. kibystu je se jatna be vo'a gi xi my ku'i le ka fanza ce'u fa le su'u lo zmiku cu pilno ko'a lo na jai cinri gi ga je
* se xajmi... je ku'i se fanza... le su'u le skami besna pe'a co'e cu pruce fi le mapti je se du'u vo'a curmi lo nu ma kau basyvla zo'e ja le cmene be vo'a... kei kei noi ku'i .indika tu'a zo'oi .HE. noi vo'a toldji tu'a ke'a je ku'i noi zo'oi .HE. basyvla zo'e ja le cmene be vo'a fo tu'a ke'a gi ga je
* ci'au .uau ru'e le su'u frili fa lo nu pilno le kacma joi le kacma lenjo le ka ce'u cmactatci co'e gi ga je
* milxe le ka fanza je cfipu ke'a fa ko'a goi le nu le jatna be le tavla kumfa pe'a poi ke'a se pilno vo'a cu cusku le se du'u na gerna fi le glibau fa le se benji be vo'a be'o poi vo'a fanva fi le glibau fo la .lojban. fu ke'a... kei je cu troci lo nu kajde vo'a tu'a lo nu vo'a retsku tu'a ko'a gi ga je
* binxo le na'e mutce be le ka ce'u djica lo nu vo'a jisygau pe'a le me'oi .sensor. be le kacma je se pilno be vo'a... kei kei

  * ba le nu vo'a djica lo nu cikre pe'a... kei kei noi ke'a nu vo'a co'e ja tolmo'i le du'u le gusni dolna cu cmalu ca le nu zbasu le kacmyxra ku'o
  * ki'u zo'e joi le su'u lo nu barda fa lo dolna cu to'e filri'a lo nu viska lo pulci... kei kei joi le su'u lo nu barda fa lo dolna cu mapti lo nu kacmyterxra lo cipni gi ga je

* troci lo nu lo prenu cu co'e ja morji le du'u jitfa fa le du'u ro da zo'u lo du'u fliba da cu .indika lo du'u da co'e ja cu narcu'i gi ga je
* troci lo nu vo'a facki lo du'u ma kau rinka le nu spofu fa la zanselfu'a jdini... kei kei je lo nu vo'a cikre pe'a la zanselfu'a jdini gi ga je
* kirsku lo prenu poi ke'a curmi tu'a vo'a... je lo frica be vo'a bei lo ka ce'u cizra gi ga je
* kirsku la .satan. le ka ce'u jai filri'a le su'u vo'a vilco je troci lo nu vo'a jvegana gi ga je
* cpedu fi la .satan. fe lo nu vo'i sidju vo'a lo nu vo'a zenba lo ro vrude je cu jdika lo ro tolvu'e... kei goi ko'a kei je cu troci ko'a gi
* kanpe lo mabla je tolvu'e je ku'i cu mutce le ka ce'u pacna lo zabna je vrude

## le su'u pilno le kacma tu'a le cmalu
ni'o la .varik. cu kacmyterxra fi py goi zo'e fe by goi le mu'oi glibau. printed circuit board .glibau. je se jorne be le so'i mlitce be le ka ce'u cmalu... kei se pi'o ky my goi vu'oi le me'oi .DSLM. je kacma joi le barda je ke kacma lenjo... poi vu'oi lo nu no da poi ke'a me'oi .macro. lenjo zo'u pilno ke'a tu'a ke'a kei ro da poi ke'a se lenjo ke'a zo'u mitre li ji'i so'u pa pi'e bi fa da ce lo pagbu be ke'a vu'o

.i la .varik. cu ci'au .uau ru'e ga je...

* le su'u ky my joi lo no me'oi .macro. lenjo cu milxe le ka ce'u mapti lo nu kacmyterxra by gi ga je
* le su'u by milxe le ka ce'u smimlu fo vo'a fe lo tcadu... kei kei noi ku'i slabu vo'a gi ga je
* le su'u ga je ca le pu'u kacmyterxra lo pagbu pe'a be py zo'u le gusni dolna pe ky my cu prane le ka ce'u kalri gi ku'i py mlitce le ka ce'u me'oi .sharp... kei je ku'i cu me'oi .soft. gi ga je
* le su'u li pa xa cu ba'e mutce le ka ce'u zmadu li pa pa noi ke'a jai nu prane le ka ce'u xi re kalri ku'o le ka me'oi .sharp. fa lo kacmyxra poi ca lo pu'u zbasu ke'a zo'u ce'u frinu le se clatre be le lenjo co'e le se mitre be le gusni dolna gi ga je
* le su'u mutce le ka ce'u cmalu fa le mu'oi glibau. depth of field .glibau... no'u le canlu poi lenjo lo ro se zvati be ke'a gi
* le su'u le kacma pe ky my cu kakne lo ka ce'u bixygau pe'a lo'i so'i pixra poi cmalu fa le mu'oi glibau. depth of field .glibau. pe ke'a ku'o lo pa pixra poi ke'a zmadu fi le ni barda fa lo mu'oi glibau. depth of field .glibau. pe ke'a... ku'o kei noi py mupli tu'a ke'a

![le kacmyxra be by](kitt-scrot-20250827191951.png)

## le tavla kumfa pe'a fasu je fanza
ni'o ckaji le ka ro da poi ke'a cmima ce'u zo'u ro de poi ke'a cmima ce'u zo'u da de lidne tu'a ce'u naja le detri co'e kei fa ga ce'o...

* le nu ci da poi kibykarni ke'a vy goi la .varik. je poi vy fanva fi le glibau fo la .lojban. ke'a zo'u vy benji fi ky fe ny xi vy xi pa goi le notci poi ke'a vasru pe'a lo pixra be da gi ga ce'o
* le nu jy goi le jatna cu benji fu ky fe ny xi jy xi pa goi le preti be lo du'u mo kau ny xi vy xi pa gi ga ce'o
* lo no nu vy ganse tu'a ny xi jy xi pa gi ga ce'o
* lo nu jy vimcu pe'a ny xi vy xi pa gi ga ce'o
* le nu jy cusku le se du'u jy sruma lo du'u zo'e pe ny xi vy xi pa cu pixra lo se sivykarni je te gerna be lo mifra pe'a gi ga ce'o
* le nu vy cusku se pi'o ky fi jy fe le se du'u vo'a benji le te gerna be le glibau gi ga ce'o
* le nu vy benji fu ky fe py goi lo pixra be lo se kibykarni be vo'a je cu retsku fi jy fe lo du'u xu kau na gerna py le glibau gi ga ce'i
* le nu jy cusku fi vy fe ga je xi cy...

  * zoi glibau. but it is not english .glibau. noi vy fanva ke'a la .lojban. le glibau lu .i ku'i na glibau li'u... je noi ke'a jai cfipu vy gi ga je xi cy
  * le se du'u jitfa fa le du'u lo ro pixra be ny xi vy xi pa cu du py... kei kei noi ke'a jetnu jenai ku'i cu mapti le ka ce'u danfu gi ga je xi cy
  * le se du'u tolcru lo nu me'oi .overshare... no'u lo nu dukse lo ka ce'u cusku tu'a ce'u... kei noi vy na jinvi le du'u vy ckaji ke'a... gi xy cy
  * zoi glibau. the discussion ends here - further prying will result in another warn .glibau. noi vy fanva ke'a la .lojban. le glibau lu .i fanmo le nu tavla  .i tolcru lo nu retsku li'u gi ga ce'o

* le nu vy retsku fi jy fe ga je xi ry lo du'u xu kau tolcru lo nu vy retsku ki'u lo nu vy djica lo nu vy jimpe... gi xi ry lo du'u zo'oi .it. basyvla ma kau fu tu'a zoi glibau. but it is not english .glibau. gi
* le nu jy troci lo nu kajde vy tu'a lo nu vy retsku gi ga ce'o
* le nu vy cusku le se du'u ranji fa le nu cfipu vy gi ga ce'o
* le nu vy retsku ry goi le se du'u xu kau tolnei le tarmi pe'a be lo selsku be vy gi
* le nu le jatna be ky cu dafsku pe'a fi ry fe zoi glibau. it is not direct english, thus it is not allowed .glibau... noi vy fanva ke'a la .lojban. le glibau lu .i na gerna le me'oi .direct. glibau  .i zo'e joi la'e di'u cu nibli le su'u tolcru li'u

.i la .varik. cu mutce le ka ce'u tolnei le su'u troci lo nu tolcru lo nu retsku tu'a lo javni kei noi ke'a filri'a lo nu jimpe fi lo javni kei je lo nu zabna tinbe lo javni

.i ranji fa ga je xi ry le nu vy jijyji'i le du'u lo so'i prenu cu curmi tu'a vy lu'u janai lo nu vy benji lo se fanva be vy gi ga je xi ry le nu vy ckire fi lo ka ce'u curmi tu'a vy gi xi ry le nu vy cpedu lo nu ga ju curmi tu'a lo ro prenu gi cizra

## tu'a le me'oi .sensor.
ni'o vy goi la .varik. cu binxo ko'a xi no goi lo na mutce be le ka ce'u djica lo nu ce'u troci lo nu ce'u jisygau pe'a sy ky goi le me'oi .sensor. be ky goi le kacma je se pilno be vy  .i la'e di'u cu ga je se lidne le nu vo'a facki le du'u pulci fi sy ky goi le me'oi .sensor. be ky goi le kacma je se pilno be vy gi se krinu ga joi...

* zo'e gi ga joi
* le su'u ga joi xi ry...

  * co'e gi ga joi xi ry
  * lo nu cmalu fa lo gusni dolna cu co'e ja sarcu tu'a lo pulci be fi sy ky gi xi ry
  * lo nu cmalu fa lo gusni dolna cu tolmapti lo so'a nu kacmyterxra lo cmalu je cipni... kei je tu'a lo so'a co'e ja zabna je kacmyxra gi

* le su'u vo'a na ba'e prane le ka ce'u birti lo du'u xu kau le pulci ji kau cu se sraku kei kei kei...

  * noi ku'i filri'a tu'a ke'a fa lo nu vo'a pilno zo'e ja lo kacma lenjo le ka ce'u lenjo le co'e ja pulci be fi le me'oi .sensor. le kanla be vo'a
