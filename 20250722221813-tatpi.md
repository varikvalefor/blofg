# le su'u ranji fa le nu tatpi
ni'o ranji fa ko'a goi le nu la .varik. cu tatpi... je le nu la .varik. na birti lo du'u ma kau krinu ko'a

.i ku'i la .varik. cu milxe le ka ce'u jijyji'i le du'u rinka fa zo'e joi le su'u vo'a co'e ja terpa zo'e je ko'e goi lo nu su'o da poi ke'a prenu zo'u su'o de poi ke'a prenu zo'u da malku'i de ki'u lo su'u jinvi lo du'u  .i ko'e srana zo'e je la .varik.  .i frili fa lo nu tolmo'i le du'u ga se ju su'u lingeni kei tolpu'a gi na cfila fa lo ka ce'u tonsi... kei kei kei noi ke'a jai filri'a lo nu xebni... noi ke'a jai filri'a lo to'e vrude

.i ji'a la .varik. cu mutce le ka ce'u troci lo nu ce'u jdika le ka ce'u xi re fengu noi ke'a na jai sarcu lo nu bixygau pe'a lo jai xrani lo xamgu  .i cumki fa lo nu la .varik. cu tatpi ni'i zo'e joi la'e di'u

.i la .varik. cu djica lo nu tolsti ko'a ki'u zo'e joi le su'u vo'a tcetcetcetcetcetcetcetcetce le ka ce'u djica lo nu ce'u gasnu lo vrude no'u lo xamgu be lo ro prenu be'o noi ke'a xlali lo no prenu... kei... ki'u le su'u lo fasnu cu vrude  .i ku'i cumki fa lo nu ko'a co'e ja cu jai filri'a lo nu la .varik. cu gasnu lo vrude

.i cumki fa lo nu filri'a lo nu la .varik. cu zenba kei fa lo nu la .varik. cu klaku... noi ku'i cafne fa lo nu ke'a nandu la .varik... je ku'i noi lo nu ke'a nandu la .varik. cu nu ke'a co'e ja sarcu tu'a la .varik.

.i la .varik. na birti lo du'u xu kau zabna fa lo balvi  .i ku'i la .varik. cu birti le du'u cumki fa lo nu troci lo nu zabna... kei kei noi ke'a nu co'e je cu troci lo nu sidju je cnikansa lo ro prenu  .i la .varik. cu krici le du'u cumki fa lo nu zabna fa lo balvi  .i la .varik. cu zu'edji lo ka ce'u troci  .i la .varik. cu zu'edji lo ka ce'u gasnu

## le su'u tatpi fa la .varik.
ni'o de'i li re no re mu pi'e ze pi'e re no zo'u la .varik. cu pilno le se kibykarni le nu vo'a cusku le se du'u vo'a tatpi jenai ku'i cu birti lo du'u ma kau rinka le nu vo'a tatpi  .i ku'i le pa moi be le'i nu la .varik. cu tatpi cu lidne le re no re mu pi'e ze pi'e re no moi  .i la .varik. cu masno lo nu vo'a cusku le se du'u vo'a tatpi kei kei ki'u zo'e joi le su'u vo'a sruma le su'u vo'a tatpi ki'u zo'e joi lo su'u vo'a co'e ja cu na mutce le ka ce'u sipna

.i le nu ko'e goi la .varik. cu tatpi cu nu ko'e...

* masno lo nu ko'e pensi kei je cu
* na'e mutce le ka ce'u cinmo lo jai xamgu kei je ku'i cu
* milxe le ka ce'u su'u lingeni kei tolpu'a kei je cu
* milxe le ka ce'u fengu kei je ku'i cu
* na'e birti lo du'u ko'e fengu ma kau ma kau kei je cu
* se nandu lo nu ko'e klaku kei je cu
* xadni djica lo nu ko'e sipna

## lo jai cumki
ni'o cumki fa lo nu rinka ko'a fa zo'e joi vu'oi...

* le su'u su'u lingeni kei tolpu'a la .varik. kei noi filri'a ke'a fa lo nu la .varik. cu cmalu tolmo'i pe'a le du'u na cfila fa lo ka ce'u tonsi ku'o... je noi so'i lo so'i nu la .varik. cu tatpi cu cabna ke'a ku'o ja
* tu'a lo flalu poi ke'a jai krinu lo nu malku'i lo se ckaji be lo na selzaumi'o... noi mupli tu'a ke'a fa lo ka ce'u tonsi je lo ka ce'u gugmu'u je lo ka ce'u kulnu cizra lu'u ja
* le su'u la .varik. cu mutce le ka ce'u se tolpu'a tu'a lo skami... kei je ku'i cu senpi le du'u zasti fa lo zmadu be lo skami bei le ka ce'u mapti tu'a la .varik. kei kei kei ja
* le su'u lo mabla cu jai rinka lo nu frili fa lo nu djica lo vlile... kei noi ke'a mabla ku'o ja
* lo su'u .atmi me'oi .burnout... noi ke'a mabla cafne ku'o ja
* lo su'u la .varik. cu toldu'e lo ka ce'u klaku kei kei ja
* le cafne je su'u la .varik. cu binxo pe'a lo tatpi je zo'e... kei noi ku'i cumki fa lo nu ke'a kutyje'u ku'o ja
* lo su'u la .varik. cu dukse lo ka ce'u sipna... kei kei noi la .varik. cu jinvi le du'u ke'a cumki kei zo'e joi le su'u mutce tatpi... ba le nu mutce sipna kei joi le su'u cmalu sipna pu le nu cu milxe jdika le ka ce'u mabla cinmo pe'a ku'o

vu'o

### ko'e goi lo su'u broda cei ke su'u lingeni kei tolpu'a ke'e
ni'o la .varik. cu jinvi le du'u cumki fa lo nu rinka ko'a fa zo'e joi ko'e kei kei...

* zo'e joi
* le su'u lo so'i nu vo'a tatpi cu nu broda vo'a kei kei joi
* le su'u vo'a na birti lo du'u xu kau lo su'o fasnu cu nu vo'a se broda jenai ku'i cu tatpi kei kei kei joi
* le su'u lo nu broda cu nu mabla cinmo kei joi
* le su'u lo nu mabla cinmo cu filri'a lo nu tatpi

### lo su'u la .varik. cu dukse le ka ce'u sipna
ni'o cumki fa ko'e goi lo nu rinka ko'a fa zo'e joi lo nu la .varik. cu dukse le ka ce'u sipna kei kei noi ke'a lidne lo nu la .varik. cu facki le du'u la .varik. cu co'e ja tatpi

.i la .varik. cu jinvi le du'u ko'e cumki kei...

* zo'e joi
* le su'u vo'a cu mutce le ka ce'u tatpi... kei ba le nu vo'a cu mutce le ka ce'u sipna kei kei kei joi
* le su'u vo'a cu cmalu sipna de'i li re no re mu pi'e zi pi'e re re joi li re no re mu pi'e zi pi'e re ci... pu le nu vo'a cu milxe le ka ce'u jdika zo'e je le ka su'u lingeni kei tolpu'a ce'u xi re

## le su'u djica zo'e ja lo nu tolsti
ni'o la .varik. cu djica lo nu zi'o tolsti ko'a kei ja lo nu vo'a pilno ko'a lo nu vo'a gasnu lo vrude  .i ga je to'e smimlu ko'a fa lo so'i nu la .varik. cu gasnu lo vrude gi ku'i la .varik. cu pacna lo nu cumki fa lo nu zo'e joi ko'a cu filri'a zo'e ja lo nu vo'a cnikansa kei noi ke'a jai filri'a vu'oi zo'e ja lo nu la .varik. cu sidju lo prenu vu'oi noi ke'a vrude  .i sa'u ru'e la .varik. cu djica lo nu vo'a zenba le ka ce'u gasnu lo vrude kei je cu jdika le ka ce'u gasnu lo to'e vrude
