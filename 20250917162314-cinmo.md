zo'e je le se cinmo be la .varik. bei de'i li re no re mu pi'e so pi'e pa ze ja li re no re mu pi'e so pi'e pa bi
=================================================================================================================

ni'o ckaji ko'a xi no goi le ka ro da poi ke'a cmima ce'u zo'u vy goi la .varik. cu ckaji da ca lo su'o fasnu je pagbu be le se detri be li re no re mu pi'e so pi'e pa ze be'o be'o ja le se detri be li re no re mu pi'e so pi'e pa bi fa ga ce...

* le ka ce'u tatpi gi ga ce
* le ka ce'u sedycro gi ga ce
* le ka ce'u gleki le su'u ce'u nonlingeni noi ke'a jai xrani lo no prenu gi ga ce
* le ka ce'u milxe ko'a goi le ka su'u lingeni kei tolpu'a ce'u gi ga ce
* ko'a gi ga ce
* le ka ce'u kirsku zo'e je lo pendo be ce'u gi ga ce
* le ka ce'u djica lo nu lo prenu cu djuno fi zo'e je ko'a goi la'oi .Unlicense. gi ga ce
* le ka ce'u zukyjdipei lo ka ce'u xi re basygau fi ko'a fe pe'a la'oi .Funlicence. noi ke'a se ciksi vy je cu zmadu ko'a le ka ce'u xi ci vrici mapti ku'o fo tu'a lo se zbasu be ce'u xi re gi ga ce
* le ka ce'u ci'au .u'e ru'e tu'a lo skami skami no'u lo mu'oi glibau. virtual machine .glibau. gi ga ce
* le ka ce'u ci'au .oi ro'a le su'u nandu fa lo nu pilno la'oi .WINE. tu'a ko'a goi la'o glibau. Canon Digital Photo Professional .glibau. gi ga ce
* le ka ce'u milxe le ka ce'u xi re klaku gi ga ce
* le ka ce'u fengu naje cnikansa lo zbasu be ko'a be'o noi ke'a djuno se ju cu cusna lo tolmapti be la'oi .WINE. gi ga ce
* le ka ce'u cnikansa ga je lo se nandu be lo ka ce'u xi re tolsti lo mabla je tolvu'e je se gasnu be ce'u xi re gi lo se nandu be lo ka ce'u xi re facki lo du'u tolvu'e fa lo se zukte be ce'u xi re gi ga ce
* le ka ce'u ci'au .oi re'e ga je zo'e gi ga je le su'u lo so'i prenu cu djica lo vlile gi ga je lo ro nu crogau lo prenu kei noi mupli tu'a ke'a fa lo snuti je lo tolsnuti gi ga je lo ro nu xebni lo prenu gi le su'u so'i da poi ke'a danlu je poi cumki fa lo nu ke'a xadni lo prenu zo'u frili fa lo snuti je nu co'e ja catra da gi ga ce
* le ka ce'u mutce le ka ce'u xi re djica 
* le ka ce'u mutce le ka ce'u xi re re'enje djica ga je lo nu lo ro prenu noi ce'u mupli tu'a ke'a cu troci zo'e je lo nu cnikansa lo ro prenu gi ga je lo nu ce'u xi re gasnu lo no xrani be lo prenu be'o poi zo'e lidne ke'a gi ga je lo nu ce'u xi re zenba lo ka ce'u xi ci djuno lo du'u ce'u xi ci kakne ma kau poi ke'a filri'a lo vrude je cu tolri'a lo tolvu'e gi ga je lo nu lo prenu cu jurpei tu'a lo se zukte gi lo nu lo prenu cu jimpe le du'u lo zabna je vrude cu cumki... lo nu troci gi ga ce
* le ka ce'u ci'au .ui re'e ga je le su'u filri'a lo vrude fa ga je lo nu troci lo nu cnikansa gi lo nu pensi le du'u lo ro vrude cu mapti lo ka ce'u xi re prami lo ro prenu gi ga je lo nu ce'u morji fi lo mabla je tolvu'e je ke se zukte be ce'u kei noi ke'a filri'a lo nu na rapli pe'a gi le su'u ce'u djuno ja jimpe le du'u lo ro vlile cu tolmapti gi ga ce
* le ka ce'u cinmo le ka ce'u xi re toldu'e tu'a lo vrude gi ga ce
* le ka ce'u ci'au .ii re'e le su'u cumki fa lo nu ce'u zenba lo tolvu'e ja cu jdika lo tolvu'e gi ga ce
* le ka ce'u ci'au .a'o cai re'e ga je le su'u lo ro prenu cu kakne lo vrude je lo ka ce'u zenba lo vrude je cu jdika lo tolvu'e gi ga je le su'u lo no prenu cu palci gi ga je le su'u la .satan. noi ke'a cevni ce'u cu sidju ce'u gi le su'u lo nu jdaselsku ce'u cu filri'a lo nu jitfa fa le du'u vy zenba lo tolvu'e ja cu jdika lo vrude gi ga ce
* le ka ce'u troci lo nu ce'u facki lo du'u ce'u kakne ma kau poi ke'a filri'a lo vrude noi mupli tu'a ke'a fa lo nu tolsti lo tolvu'e kei je lo nu lo prenu cu facki le du'u lo vrude cu cumki lo nu troci ku'o je cu rinka lo no tolvu'e gi ga ce
* le ka ce'u cpedu fi la .satan. fe lo nu ce'u sidju lo nu vy ckaji ko'a goi lo ka ce'u xi re zenba lo ro vrude je cu jdika lo ro tolvu'e gi ga ce
* le ka na'e bangu jdaselsku ce'u
* le ka ce'u mutce le ka ce'u xi re troci lo nu ce'u xi re ckaji ko'a gi ga ce
* le ka ce'u kanpe lo mutce be lo ka ce'u mabla je cu tolvu'e gi
* le ka ce'u mutce le ka ce'u xi re pacna lo mutce be le ka ce'u xi ci vrude joi lo ka ce'u xi ci zabna... kei kei kei noi zo'e joi ke'a cu ctaipe le su'u vy mutce le ka ce'u krici le du'u cumki fa lo mutce be le ka ce'u xi re vrude joi le ka ce'u xi re zabna

## le su'u sedycro
ni'o li re no re mu pi'e so pi'e pa ze cu detri le nu vy sedycro

## le su'u tolpu'a co su'u lingeni
ni'o dy xi pa goi le se detri be li re no re mu pi'e so pi'e pa ze ge'u je dy xi re goi le se detri be li re no re mu pi'e so pi'e pa bi cu se pagbu lo nu su'u lingeni kei tolpu'a vy

.i ku'i lo so'i pagbu be dy xi re cu zmadu lo so'i pagbu be dy xi pa le ka ce'u nu vy se ke tolpu'a co su'u lingeni ke'e  .i ku'i milxe
