# lo su'u pilno la .lojban. lo cinmo co'e
ni'o la .lojban. cu jai filri'a lo nu la .varik. cu cusku lo se du'u la .varik. cinmo ma kau ma kau  .i ctaipe ko'a goi la'e di'u fa zo'e joi tu'a zo ka

.i la .varik. cu mutce le ka ce'u nelci ko'a noi ke'a jai vrude  .i ko'a pagbu lo su'o ctaipe be le su'u la .varik. cu mutce le ka ce'u pilno la .lojban.

.i lo nu vo'e fanva fi le glibau fo la .lojban. cu tolzdi la .varik... je ku'i cu zmadu lo nu la .varik. cu cusku bau le glibau jenai cu fanva fi le glibau kei le ka ce'u filri'a lo nu la .varik. cu cusku lo se du'u la .varik. cu cinmo ma kau ma kau

## le su'u filri'a
ni'o filri'a...

* fa lo nu vo'i se slabu la .lojban. kei
* fi la .varik.
* fe lo nu vo'i cusku lo se du'u vo'i cinmo ma kau ma kau kei kei
* ni'i...

  * zo'e joi
  * le su'u la .lojban. cu mapti le su'u vo'i pensi kei kei joi
  * le su'u frili fa lo nu pilno la .lojban. lo nu ciksi ja skicu lo pluja kei kei kei noi ctaipe ke'a fa...

    * zo'e joi
    * tu'a zo ka je zo nu je zo su'u lu'u joi
    * le su'u le gerna cu jai filri'a tu'a lo pluja co'e... poi ku'i frili cumki fa lo nu tcidu ke'a

## le su'u nelci
ni'o la .varik. cu nelci ko'a goi tu'a la .lojban. ni'i...

* zo'e joi
* le su'u ko'a traji lo'i smuni bangu be vo'a le ka ce'u filri'a lo no tolvu'e je ko'e goi lo nu vo'a cusku lo se du'u vo'a cinmo ma kau ma kau kei kei kei kei joi
* le su'u ko'e filri'a lo vrude je lo no tolvu'e kei joi
* le su'u vrude fa lo ro filri'a be lo su'o vrude je lo no tolvu'e kei joi
* le su'u vo'a nelci lo ro vrude... kei

  * noi vo'a cpedu fi la .satan. fe lo nu la .satan. cu sidju vo'a lo nu ke'a jetnu... ja lo nu ranji fa lo nu ke'a jetnu
