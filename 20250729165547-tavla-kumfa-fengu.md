# le su'u fengu lo jatna be lo tavla kumfa pe'a
ni'o so'i da poi ke'a tavla kumfa pe'a zo'u so'i de zo'u ca de la .varik. cu fengu lo jatna be da ki'u lo su'u vo'e jostolcru vo'a da ki'u lo su'u vo'e cizytolnei da

.i ku'i la'e di'u mabla ni'i...

* zo'e joi
* le su'u ro da poi ke'a prenu zo'u to'e vrude zo'e po la .varik. fa lo nu fengu da kei kei joi
* le su'u ro da poi ke'a prenu zo'u lo nu fengu da lo ka ce'u cizytolnei cu to'e filri'a lo nu da jdika lo ka ce'u cizytolnei

.i so'i da poi tavla kumfa pe'a je poi jostolcru la .varik. da zo'u na cfila la .varik. fa tu'a lo nu jostolcru vo'e da  .i ku'i la .varik. cu kakne lo ka ce'u zenba lo ka ce'u ciksi fo lo jatna be lo tavla kumfa pe'a fe le su'u vo'a na bebzunpre ja cu mu'oi glibau. role-play .glibau. kei kei kei noi vo'a pacna lo nu zo'e joi tu'a ke'a cu nibli lo nu na mabla jostolcru vo'a

.i cumki fa lo nu metfo  .i zabna je vrude fa lo nu stace

## le nabmi
ni'o so'i da poi ke'a tavla kumfa pe'a zo'u...

* ga je ko'a goi lo jatna be da cu ckaji ko'e goi lo ka ce'u jostolcru la .varik. da ki'u zo'e joi lo su'u ce'u cizytolnei la .varik. ja cu sruma lo du'u la .varik. cu bebzunpre ja cu mu'oi glibau. role-play .glibau. gi
* su'o de zo'u la .varik. cu fengu ko'a ko'e ca de

## lo su'u zenba
ni'o so'i da poi ke'a tavla kumfa pe'a je cu selpli la .varik. je poi lo jatna be ke'a cu jostolcru la .varik. da zo'u na'e cfila la .varik. fa le ka jostolcru ce'u da

.i ku'i so'i da poi ke'a tavla kumfa pe'a je poi lo jatna be da cu jostolcru la .varik. da zo'u lidne lo nu ko'a goi lo jatna be da cu jostolcru la .varik. da fa lo no nu la .varik cu troci lo nu la .varik. cu co'e ja ciksi fo ko'a fe ko'e goi le su'u la .varik. cu cizra je nai ku'i bo cu bebzunpre je cu troci lo nu vo'a zabna tavla

.i la .varik. cu pacna lo nu lo nu vo'a ciksi fo lo jatna fe ko'e cu filri'a lo nu jimpe fi vo'a kei noi ke'a jai tolki'u lo nu jostolcru vo'a

### lo ctaipe
ni'o la .varik. cu pacna lo nu lo jatna cu ckaji ko'i goi zo'e poi...

* ctaipe...

  * fe le su'u ro da poi ke'a xi re tavla kumfa pe'a zo'u tolri'a lo nu jostolcru vo'a da kei fa lo nu vo'a zabna ciksi fo lo jatna be da fe le su'u vo'a na bebzunpre ja mu'oi glibau. role-play .glibau. ja cu zu'edji lo xrani kei joi le su'u vo'a djica lo nu vo'a zabna tavla kei kei kei
  * fa...

    * zo'e joi
    * le su'u ro da poi ke'a xi re ckaji ke'a zo'u ro de poi ke'a prenu zo'u lo nu da jimpe lo du'u de na bebzunpre ja mu'oi glibau. role-play .glibau. ja cu zu'edji lo xrani kei joi lo du'u de djica lo nu de zabna tavla cu tolki'u lo nu da jostolcru de kei kei joi
    * le su'u ro da poi ke'a xi re prenu zo'u lo nu vo'a zabna ciksi fo da fe ko'e cu rinka lo nu da jimpe le du'u vo'a na bebzunpre ja mu'oi glibau. role-play .glibau. ja cu zu'edji lo xrani kei joi lo du'u vo'a djica lo nu de zabna tavla kei kei kei kei kei

.i la .varik. cu cusku tu'a lo su'u broda cei mu'oi glibau. role-play .glibau. kei ki'u lo su'u vo'a tolnei lo nu broda kei naje le su'u vo'a jinvi le du'u su'o da poi ke'a tavla kumfa pe'a zo'u tolmapti da fa lo nu broda kei fe le ka lakne fa lo nu ce'u to'e filri'a lo nu zabna casnu  .i ku'i na cfila fa lo ka ce'u broda

.i la .varik. cu ba'e krici le du'u lo ro prenu cu ckaji ja kakne ko'i... noi jitfa fa le du'u ke'a mapti zo'e naje tu'a lo tavla kumfa pe'a

## lo su'u metfo
ni'o cumki fa lo nu le te tcidu cu metfora le su'u lo nu fengu lo prenu lo ka ce'u fengu cu jai rinka lo nu lo fasnu cu zmadu pe'a le ka ce'u mabla

.i slabu la .varik.  .i cumki fa lo nu slabu lo ro prenu  .i lo so'i prenu cu fengu srera... je cu se nandu lo nu radji'i lo du'u vo'a fengu srera
