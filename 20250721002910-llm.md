# le su'u lo skami besna pe'a cu tolmapti tu'a la .lojban.
ni'o la .varik. cu se xajmi... jenai ku'i ci'au .ue... ko'a goi le su'u lo skami besna pe'a cu mabla tolmapti lo nu fanva fi le glibau fo la .lojban.

.i la .varik. cu facki tu'a ko'a ri'a zo'e joi le nu vo'a troci lo nu vo'a pilno lo skami besna lo nu fanva fi le glibau fo la .lojban. kei noi ke'a na mutce le ka ce'u jai cinri vo'a

.i su'o da poi lo skami besna pe'a cu fanva fi le glibau fo la .lojban. fu da zo'u cfila da fa lo ka ce'u valsi tolmapti ja cu na te gerna ja cu smuni frica lo se fanva be fu ce'u

.i ga je co'e gi mu'oi glibau. parsing expression grammar .glibau.  .i la .varik. cu jijyji'i le du'u la'e di'u jai nandu lo skami besna pe'a

.i la .varik. cu mutce le ka ce'u troci lo nu vo'a deptsa lo prenu...  kei kei jenai tu'a lo skami  .i la .varik. cu vilco lo ka ce'u sidju lo prenu je nintadni be la .lojban. be'o poi ke'a pilno zo'e ja la'oi .I2P. lo nu ke'a vo'a tavla... kei kei noi ke'a na nu troci lo nu ciksi fo lo narka'e be lo ka ce'u jimpe

## le ctaipe be le su'u troci
ni'o la .varik. cu troci lo nu vo'a pilno lo skami besna pe'a lo nu fanva fi le glibau fo la .lojban. kei kei ni'i...

* le su'u ro da zo'u ro de zo'u ga naja ga je vo'a djica de gi ga je de jai frili vo'a gi ga je lo nu la .varik. cu na'e zmiku gasnu cu milxe le ka ce'u tolci'i vo'a gi ga je vo'a jinvi le du'u cumki fa lo nu de da filri'a gi la .varik. cu kucli lo du'u ku kau da mapti de kei
* le su'u vo'a djica ko'e goi lo nu fanva lo selsku be vo'a le glibau la .lojban. kei kei joi
* le su'u lo nu la .varik. cu na'e zmiku gasnu ko'i goi fanva fi le glibau fo la .lojban. cu milxe le ka ce'u tolci'i la .varik. kei kei joi
* le su'u lo skami besna pe'a cu jai frili la .varik. kei joi
* le su'u la .varik. cu jinvi le du'u cumki fa lo nu lo skami besna pe'a cu mapti ko'i kei kei kei joi
* le su'u vo'a kucli lo du'u xu kau lo skami besna pe'a cu mapti ko'i

## le cfila
ni'o su'o da poi lo skami besna pe'a cu fanva fi le glibau fo la .lojban. fu da zo'u cfila da fa...

* lo ka ce'u valsi tolmapti... noi ke'a ka su'o da poi ke'a valsi je cu pagbu da zo'u su'o de poi ke'a valsi zo'u cadga fa lo nu de da tu'a ce'u basti pe'a kei kei ja
* lo ka na gerna fi ce'u kei ja
* lo ka ce'u naje lo se fanva be fu ce'u cu jai .indika lo su'o co'e kei ja
* lo ka ce'u mutce le ka ce'u xi re frica le se fanva be fu ce'u xi re le ka smuni ce'u xi ci... kei kei kei noi ke'a ka ce'u srana lo na se srana be lo se fanva be fu ce'u kei ja
* lo ka ce'u lo se fanva be ce'u cu ba'e dukti lo ka smuni ce'u xi re... kei kei noi ke'a jai mabla cafne

## le mabla mupli
ni'o mupli lo ka ce'u nu lo skami besna pe'a cu fanva fu lo mabla kei kei fa...

* zo'e je
* le nu ko'e xi pa goi la'oi .Gemini. po la'oi .Google. ba'e rapli pe'a pruce fi le se du'u lo nu kirsku cu nu co'e ja... camki'a kei kei kei je
* le nu ko'e xi pa pruce fi le jai .indika be le du'u lo nu tolmapti cu nu co'e ja ba'e mutce le ka ce'u mapti... kei jenai le ka ce'u to'e mapti
