# tu'a zo prenu naje ko'a goi zo'oi .MAN.
ni'o so'i da poi ke'a selsku la .varik. je cu te gerna le glibau zo'u la .varik. cu mitsmuvla cusku ko'a jenai zo prenu do'e da

.i krinu tu'a ko'a fa zo'e joi le su'u la .varik. cu djica lo nu cusku tu'a lo prenu kei kei joi le su'u ko'a cmalu joi le su'u la .varik. cu senpi le du'u lo su'o valsi be fi le glibau cu smudu'i zo prenu  .i la .varik. cu djuno le du'u zo'oi .PERSON. poi ke'a valsi fi le glibau cu mapti lo remna jenai zo'e

.i zo prenu zmadu ko'a le ka ce'u mapti vrici... je ku'i le ka ce'u cizra... je le ka ce'u jai cmalu cfipu

.i la .varik. cu tolsti tu'a ko'a ki'u le su'u na'e jimpe fa lo so'i prenu jenai se slabu be lo milxe tolci'o je glibau... kei je le su'u vo'a noi ke'a nonlingeni cu toldji lo nu jinvi lo du'u vo'a nanmu lingeni

.i milxe le ka ce'u xajmi la .varik. kei fa le su'u le nu la .varik. cu tcidu lo su'o me ko'a selsku be la .varik. cu rinka lo nu la .varik. cu milxe le ka su'u lingeni kei tolpu'a ce'u

## le nabmi pe'a
ni'o ckaji...

 * fa lo so'i selsku be la .varik. be'o poi gerna le glibau ce'u je poi ke'a milxe le ka ce'u tolci'o ku'o
 * fe le ka ce'u mleca lo jalge be lo nu zo prenu basti pe'a ko'a tu'a ce'u... kei kei no'u le ka do'e da fa la .varik. cu skicu lo prenu jenai ku'i nanmu fo ko'a

## le krinu
ni'o la .varik. cu mabla skicu lo na nanmu fo ko'a ki'u...

* zo'e joi
* le su'u vo'a djica lo nu vo'a cusku tu'a lo prenu kei kei joi
* le su'u vo'a na djuno lo du'u ma kau valsi fi le glibau je cu smudu'i zo prenu poi ke'a valsi fi la .lojban. kei kei joi
* le su'u lo so'i tolci'o je te glibau poi vo'a tcidu ke'a cu jai nu skicu fo ko'a fe lo prenu jenai nanmu

## tu'a zo prenu
ni'o zo prenu poi ke'a valsi fi la .lojban. cu zmadu ko'a...

* le ka ce'u mapti lo prenu jenai nanmu kei je _ku'i_
* le ka ce'u cizra lo se glibau jenai co'e kei je
* le ka ce'u jai cmalu cfipu

## le krinu be le nu tolsti
ni'o la .varik. cu tolsti lo nu vo'a skicu lo prenu jenai ku'i nanmu fo ko'a kei ki'u...

* zo'e joi
* le su'u zo prenu zmadu ko'a le ka ce'u mapti vrici kei kei je
* le su'u ko'a jai cfipu lo na se slabu be lo tolci'o je te gerna be le glibau kei joi
* le su'u ko'a jai rinka lo nu vo'a... je zo'e... milxe le ka broda cei ke su'u lingeni kei tolpu'a ke'e ce'u kei kei kei

### le su'u zo prenu mapti vrici
ni'o la .varik. noi ke'a banzuka le ka lijda ce'u kei le ka ce'u tolnei lo nu skicu ce'u fo lo jutnei co'e cu mutce le ka ce'u nelci le su'u zo prenu na jai .indika lo du'u lingeni ma kau jei ja lo du'u xadni fa jutlei be ma kau kei ja lo du'u xu kau xadni  .i ji'a ga je la .varik. cu cmacypre gi lo cmacypre cu djica lo nu mapti vrici

### le su'u cfipu
ni'o so'i da poi ke'a se glibau zo'u da se cfipu tu'a ko'a je cu sruma le du'u lo ro nu co'e pilno zo ko'a cu nu skicu fo lo nanmu

.i lo so'i te gerna be le glibau cu jai nu skicu lo prenu jenai nanmu fo ko'a... kei je ku'i cu milxe le ka ce'u tolci'o

.i la .varik. cu djica lo nu frili fa lo nu jimpe fi lo selsku be la .varik... kei noi na filri'a ke'a fa lo nu skicu lo prenu jenai nanmu fo ko'a

### le su'u broda
ni'o so'i da poi ke'a mu'oi glibau. assigned male at birth .glibau. zo'u da ckaji lo ka broda da ri'a lo nu skicu da fo ko'e

.i la .varik. cu toldji lo nu broda

.i ji'a la .varik. cu ckaji ko'a je cu toldji lo nu vo'a broda  .i ku'i xajmi la .varik. fa le su'u vo'e cusku lo jai rinka be lo nu vo'e broda
