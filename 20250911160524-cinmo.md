zo'e je le se cinmo be la .varik. bei de'i li re no re mu pi'e so pi'e pa pa
============================================================================

ni'o ckaji ko'a xi no goi le ka ro da poi ke'a cmima ce'u zo'u vy goi la .varik. cu ckaji da ca lo su'o fasnu je pagbu be lo pu'u vy cusku dei ge'u fa ga ce...

* le ka ce'u sedycro gi ga ce
* le ka ce'u na sedycro gi ga ce
* le ka ce'u milxe le ka ce'u xi re gleki le su'u ce'u xi re nonlingeni gi ga ce
* le ka ce'u gleki le su'u ce'u ckaji le ka ce'u xi re nonlingeni noi ke'a jinzi ce'u gi ga ce
* le ka ce'u na'e mutce le ka su'u lingeni kei tolpu'a ce'u xi re gi ga ce
* le ka ce'u milxe le ka ce'u xi re xadni tatpi gi ga ce
* le ka ce'u milxe le ka ce'u masno lo pu'u ce'u xi re pensi gi ga ce
* le ka ce'u djica lo nu ce'u klaku gi ga ce
* le ka ce'u kirsku lo ro curmi be lo frica je prenu noi mupli tu'a ke'a fa lo tonsi gi ga ce
* le ka xajmi ce'u fa le su'u le me'oi .flycatcher. je cipni cu smimlu lo cakyrespa tu'a lo moklu pagbu be lo flira be ce'u lu'u ce'u gi ga ce
* le ka ce'u ci'au .oi toi'e ru'e toi'e sai le su'u norzilyle'o co'e fa le so'i kacmyxra be fi ce'u bei fe le dibmle be ce'u be'o je cipni gi ga ce
* le ka ce'u .ui ro'a le nu ko'a goi le pilno be le tavla kumfa pe'a cu retsku fu ce'u fe lo du'u ko'a kakne ma kau poi ke'a filri'a lo nu ce'u jdika lo ka ce'u xi re ci'au .oi re'e gi ga ce
* ku'i le ka ce'u djica lo nu cikre pe'a lo se ci'au .oi re'e be ce'u kei jenai lo nu ga naje co'e gi ce'u jdika lo ka ce'u xi re ci'au .oi re'e gi ga ce
* le ka ce'u ci'au .ui re'e ga je le su'u lo nu ce'u ci'au .oi re'e cu filri'a lo nu ce'u morji le du'u cfila je le du'u cadga fa lo nu troci lo nu cikre pe'a gi le su'u ce'u jvegana noi ke'a pagbu le ctaipe be le su'u ce'u zenba le vrude gi ga ce
* le ka ce'u ci'au .oi re'e ga je zo'e gi ga je lo ro nu catra lo prenu gi ga je lo ro nu troci lo xrani be lo prenu noi mupli ke'a fa lo tonsi gi le su'u so'i da poi ke'a nandu zo'u nandu fa lo nu ciksi fo da fe le su'u lo vrude cu cumki gi ga ce
* le ka ce'u ci'au .ii re'e ga je zo'e gi le su'u frili fa lo nu zenba lo tolvu'e ja cu jdika lo vrude... kei goi ko'a joi lo nu na djuno tu'a ko'a gi ga ce
* le ka ce'u ci'au .a'o cai re'e gi ga ce
* le ka na'e bangu jdaselsku ce'u... kei noi ke'a jai cafne gi ga ce
* le la ka ce'u cpedu fi la .satan. fe lo nu la .satan. cu sidju ce'u lo nu ce'u zenba lo ro vrude je cu jdika lo ro tolvu'e gi ga ce
* le ka ce'u mutce le ka ce'u xi re troci lo nu ce'u xi re zenba lo ro vrude je cu jdika lo ro tolvu'e gi ga ce
* le ka ce'u mutce le ka ce'u xi re kanpe lo mutce be le ka ce'u xi ci mabla je cu tolvu'e gi
* ku'i le ka ce'u tcetce le ka ce'u xi re pacna lo mutce be le ka ce'u xi ci zabna joi le ka ce'u xi ci vrude

## tu'a le su'u sedycro
ni'o ckaji le ka ro da poi ke'a cmima ce'u zo'u ro de poi ke'a cmima ce'u zo'u da de lidne ce'u naja le detri co'e kei fa ga ce'o...

* le nu vy bazuka le ka ce'u sedycro kei le ka ce'u na ru'e xadni djica lo nu ce'u vamtu gi ga ce'o
* le nu ce'u sipna gi ga ce'o
* le nu vy bazuka le ka ce'u sedycro kei le ka ce'u na ru'e xadni djica lo nu ce'u vamtu gi ga ce'o
* le nu ce'u pinxe sy dy goi loi silna joi djacu gi
* le nu ce'u na sedycro

.i vy troci tu'a sy dy ki'u zo'e joi le su'u lo silna cu me'oi .electrolyte.

.i vy na birti ko'a goi lo du'u xu kau sy dy jai rinka le nu vy jdika lo ka ce'u sedycro  .i ku'i vy jijyji'i ko'a

## le su'u gleki le su'u nonlingeni
ni'o ckaji le ka ro da poi ke'a cmima ce'u zo'u ro de poi ke'a cmima ce'u zo'u da de lidne ce'u naja le detri co'e kei fa ga ce'o...

* ko'a goi le so'i nu vy ckaji le ka ce'u na gleki... ja badri... le su'u ce'u nonlingeni gi ga ce'o
* le so'i nu vy jurpei tu'a lo ctaipe be le su'u na cfila fa le ka ce'u nonlingeni lu'u je le du'u le ka ce'u nonlingeni cu jinzi vy jenai cu tolvu'e kei je le du'u le su'u vy nonlingeni cu filri'a lo nu vy sidju zo'e je lo smimlu be vy bei le ka ce'u tonsi gi ga je
* le so'i nu vy gleki le su'u vy nonlingeni... kei kei noi ke'a ga je mleca ko'a le ka ce'u nu su'u lingeni kei tolpu'a ce'u... gi ku'i nu vy le ka su'u lingeni kei tolpu'a ce'u... cu milxe gi
* le so'i nu vy gleki le su'u cumki fa lo nu zenba le ka ce'u gleki le su'u ce'u nonlingeni
