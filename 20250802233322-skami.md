# tu'a lo skami
ni'o lo so'i prenu cu jinvi le du'u la .varik. cu nelci lo skami kei zo'e joi le du'u la .varik. cu mutce le ka ce'u pilno lo skami  .i la'e di'u mutce milxe le ka ce'u fanza la .varik.

.i ku'i la .varik. cu tolnei lo skami ki'u...

* zo'e joi
* le su'u cafne fa lo nu vo'a ci'asre kei kei joi
* le su'u cafne fa lo nu samfli

.i la .varik. cu mutce le ka ce'u pilno lo skami ki'u zo'e joi le su'u vo'a na djuno lo du'u ma kau zmadu lo skami lo ka ce'u mapti tu'a vo'a... kei no'u lo ka ce'u jai filri'a le ro cmima be ko'a goi vu'oi ...

* lo nu zmiku ce
* lo nu sutra lo nu co'e ja ciska kei ce
* lo nu fukpi ce
* tu'a lo namcu noi ke'a jai nandu vo'a lu'u ce
* tu'a lo kacmyxra... noi vo'a nelci lo nu ke'a nackai ku'o ce
* lo nu so'i da poi ke'a se zbasu vo'a zo'u morji fi lo ro versiio be da vu'o

.i la .varik. cu djica tu'a zo'e poi...

* ke'a jai filri'a lo ro cmima be ko'a je poi
* lo nu vo'a pilno lo batkyfoi ja cu xance ciska ja cu co'e cu na sarcu lo nu vo'a pilno ke'a je poi
* co'e ja narcu'i fa lo nu ke'a samfli pe'a je poi
* ke'a na mutce le ka ce'u jai cfipu vo'a
