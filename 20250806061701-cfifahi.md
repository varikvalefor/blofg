# lo su'u cfifa'i
ni'o vrude fa ko'a goi lo nu zengau pe'a fi lo ka ce'u vrude kei ja cu zengau fi lo ka ce'u jai vrude  .i filri'a ko'a fa lo nu facki lo du'u ma kau cfila

.i ku'i lo nu jicmu krici lo du'u vrude fa lo nu jimpe fi lo cfila cu filri'a ko'e goi lo nu jinvi lo du'u cfila... kei lo na'e cfila... kei noi ke'a filri'a lo tolvu'e

.i co'e ja tolki'u ko'e fa lo nu troci lo nu facki lo du'u ma kau cfila... kei kei ki'u zo'e joi lo su'u ko'a vrude kei joi le su'u filri'a ko'a fa lo nu djuno lo du'u cfila... kei lo cfila

## le vrude
ni'o ro da xi pa zo'u ro da xi re poi ke'a selkai zi'o je cu vrude zo'e po la .varik. zo'u ga je...

* vrude zo'e po la .varik. fa fo'a xi pa goi lo ka ce'u zengau pe'a da xi pa da xi re ja cu zenba da xi re je ku'i cu gasnu lo no tolvu'e be zo'e po la .varik. gi
* ro de poi ke'a prenu zo'u filri'a tu'a fo'a xi pa da fa lo nu su'o di zo'u da jimpe lo du'u cfila di fa lo ka ce'u toldu'e da xi re... kei kei noi mupli tu'a ke'a fa lo nu de djuno lo du'u de fengu lo su'o prenu

## le su'u filri'a lo tolvu'e
ni'o fo'a xi pa goi lo nu jicmu krici lo du'u vrude fa lo ro nu djuno lo du'u ma kau cfila cu filri'a lo to'e vrude  .i sa'u ctaipe la'e di'u fa...

* zo'e joi
* le su'u fo'a xi pa filri'a fo'a xi re goi lo nu djica lo nu facki lo du'u ma kau cfila ge'u kei joi
* le su'u fo'a xi re jai rinka fo'a xi ci goi lo nu djica lo nu cfila ge'u kei joi
* le su'u fo'a xi ci filri'a fo'a xi vo goi lo nu jinvi lo du'u cfila fa lo vrude ge'u kei

  * ...noi cumki fa lo nu cadga fa lo nu la .varik. cu ciksi lo ctaipe be ke'a... ku'o joi

* le su'u fo'a xi vo tolvu'e

.i fo'a xi pa tolvu'e se ju cu na'e prane le ka ce'u vrude... kei ni'i zo'e joi le su'u fo'a xi pa filri'a lo tolvu'e

## le tolki'u be lo tolvu'e co'e
ni'o sa'u co'e ja tolki'u lo nu su'o da poi ke'a na cfila zo'u facki lo du'u da cfila kei kei fa ga je...

* lo nu troci fo'a xi pa goi lo nu facki lo du'u xu kau cfila... je lo du'u ma kau cfila... kei kei ki'u zo'e joi lo su'u ko'a vrude joi le su'u ro da poi ke'a se cfila zo'u fo'a xi re goi lo nu djuno lo du'u ma kau cfila da cu co'e ja sarcu lo nu zengau pe'a da kei kei joi le su'u fo'a xi pa co'e ja sarcu fo'a xi re gi
* lo nu radji'i le du'u cumki fa lo nu tolnei lo na ke se cfila ja tolvu'e
