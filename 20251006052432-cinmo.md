zo'e je le se cinmo be la .varik. bei de'i dy xi pa goi li re no re mu pi'e pa no pi'e xa
=========================================================================================

ni'o ckaji ko'a xi no goi le ka ro da poi ke'a cmima ce'u zo'u vy goi la .varik. cu ckaji da ca lo su'o fasnu je pagbu be le se detri be dy xi pa ge'o fa ga ce...     

* le ka ce'u milxe le ka ce'u xi re co'e ja sedycro gi ga ce
* le ka ce'u mutce le ka ce'u xi re gleki le su'u ce'u xi re nonlingeni je le su'u ce'u xi re djuno le du'u ce'u xi re nonlingeni kei kei je le su'u le ka ce'u xi ci nonlingeni cu jinzi ce'u xi re gi ga ce
* le ka ce'u gleki le su'u ce'u tonsi je le su'u ce'u djuno le du'u ce'u tonsi gi ga ce
* le ka ce'u milxe le ka ce'u xi re fengu ce'u xi re le nu ce'u xi re fengu gi ga ce
* le ka ce'u zu'edji lo ka ce'u xi re badgau je snura lo ro prenu gi ga ce
* le ka ce'u mabla dukse le ka ce'u xi re ci'au le'o nai gi ga ce
* le ka ce'u mabla toldu'e py ky goi le ka ro da poi ke'a prenu zo'u ce'u xi re prami da ge'u kei poi ke'a ka ce'u to'e banzuka py ky lo ka ce'u xi re klaku gi ga ce
* le ka ce'u banzuka py ky le ka ce'u xi re klaku gi ga ce
* le ka ce'u re'enje djica ga je...

  * lo nu le se me'oi .kibykaerni. be fi ce'u cu jai filri'a lo zabna je vrude noi mupli fa lo nu su'o da poi ke'a prenu zo'u da fraxu da kei je lo nu mojri'a fi py ky gi ga je
  * lo nu lo ro se zukte be ce'u be'o poi zo'e lidne ke'a cu mapti py ky gi ga je
  * lo nu ce'u cnikansa lo ro prenu zo'e je lo ka ce'u xi re xlafri gi
  * lo nu ce'u prane py ky gi ga ce

* le ka lo bangu co'e cu to'e banzu lo ka ce'u xi re velski lo ni ce'u xi pa djica lo nu ce'u xi pa prane py ky kei noi ke'a nu ce'u ranti je cu fengu lo no prenu gi ga ce
* le ka ce'u ci'au .oi re'e ga je...

  * le su'u lo so'i prenu cu simlu lo ka ce'u xi re djica zo'e ja lo vlile gi ga je
  * le su'u lo so'i prenu cu se slabu lo vlile jenai zo'e gi ga je
  * lo ro nu ce'u mabla toldu'e py ky gi ga je
  * le su'u ce'u dukse le mabla je tolvu'e gi ga je
  * le su'u py ky jai frili nandu kei...

    * no'u le su'u frili fa lo nu py ky jai nandu kei kei
    * no'u le su'u py ky jai nu ranti kei je cu nandu pe'a lo prenu poi ke'a se slabu zo'e je lo nu jivna jenai zo'e gi

  * le su'u py ky jai terpa lo so'i prenu poi py ky na slabu ke'a gi ga ce

* le ka ce'u ci'au .ui re'e ga je...

  * zo'e gi
  * le su'u lo cicricfoi zgike cu jai filri'a lo nu ranti noi ke'a filri'a lo nu zenba py ky gi ga ce

* le ka ce'u ci'au .a'o cai re'e ga je..

  * le su'u lo nu ce'u ranti cu lidne lo nu ce'u ckaji py ky gi ga je
  * le su'u lo so'i xajmi cu jai filri'a lo vrude je zabna gi ga je
  * le su'u py ky jai nu ranti gi ga je
  * le su'u py ky jai rinka lo nu lo zabna je vrude je cadga cu jai li'armi kei kei...

    * no'u le su'u ro da poi ke'a prenu zo'u lo ro nu ce'u prane py ky cu nu li'armi da fa lo du'u cadga fa lo nu da zukte ma kau noi ke'a zabna je cu vrude gi ga je

  * le su'u lo ro prenu noi ce'u mupli tu'a ke'a cu co'e ja tolmo'i se ju cu kakne lo ka ce'u xi re prane py ky gi ga je
  * le su'u sidju ce'u fa la .satan. noi ke'a cevni ce'u gi ga je
  * le su'u lo no prenu cu palci gi ga je
  * le su'u ro da poi ke'a prenu zo'u no de zo'u da zukte de ca lo nu da jimpe lo du'u de tolvu'e gi ga je
  * le su'u lo ro vlile cu se krinu zo'e joi lo su'u co'e ja xlafri kei kei...

    * no'u le su'u ro da poi ke'a vlile zo'u ro de poi ke'a prenu je cu zukte da zo'u de zukte da ki'u zo'e joi lo su'u de co'e ja cu xlafri gi ga je

  * le su'u ro da poi ke'a prenu zo'u ro de zo'u lo su'u da fliba de na ctaipe lo su'u de narcu'i gi ga je

* le ka ce'u na'e bangu jdaselsku gi ga ce
* le ka ce'u cpedu fi la .satan. fe lo nu la .satan. cu sidju ce'u ga je lo su'u lo ro se lidne be zo'e cu ce'u prane py ky je cu ckaji lo no mabla je tolvu'e gi
* le ka ce'u kanpe lo mutce be le ka ce'u xi re mabla je tolvu'e kei je cu tcetce le ka ce'u xi re pacna lo tcetce be le ka ce'u xi ci zabna je le ka ce'u xi ci vrude
