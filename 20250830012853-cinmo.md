zo'e je le se cinmo be la .varik. bei de'i li re no re mu pi'e bi pi'e ci no
============================================================================

ni'o ca le nu la .varik. cu cusku dei zo'u la .varik. cu ga je...

* gleki le su'u vo'a nonlingeni gi ga je
* milxe le ka su'u lingeni kei tolpu'a ce'u gi ga je
* salci le tonsi citri masti gi ga je
* djica curmi lo nu kansa vo'a lo ka ce'u stace fi lo du'u ce'u mo kau... kei kei noi ke'a co'e je cu jai filri'a lo vrude... noi mupli ke'a fa lo ka ce'u na xebni gi ga je
* mutce le ka ce'u kirsku fi lo ka ce'u namtolxanka lo nu vo'a... ja zo'e... cu fengu kei kei noi vo'a nandu gi ga je
* troci lo nu vo'a cusku lo se du'u vo'a cinmo ma kau... kei kei goi ko'a je cu milxe le ka ko'a nandu ce'u gi ga je
* se xajmi ko'a goi le nu jostolcru vo'a ko'e goi le tavla kumfa pe'a poi le jatna be ke'a cu troci lo nu tolcru lo nu vo'a retsku tu'a lo javni be ke'a... ba le nu vo'a benji le notci poi ke'a vasru pe'a le pixra be le bifce be'o je le se du'u snuti fa le nu vo'a kacmyterxra le bifce gi ga je
* ba'e milxe le ka ko'a fanza ce'u gi ga je
* pacna je troci lo nu vo'a zenba lo ka ce'u certu lo ka ce'u gasnu lo nu le barda je ke kacma lenjo poi ke'a se pilno vo'a cu lenjo lo kanla be lo cipni le me'oi .sensor. be le kacma je se pilno be vo'a gi ga je
* se xajmi le su'u vo'a troci lo nu vo'a zvafa'i je kacmyterxra lo cipni... kei je ku'i cu zvafa'i je kacmyterxra lo cipni naje lo so'i cinki gi ga je
* milxe le ka nandu ce'u fa lo nu ce'u facki lo du'u ma kau zvati le mu'oi glibau. SD card .glibau. pe le kacma je se pilno be vo'a je cu banzuka le kace'u mabla kei le ka cadga fa lo nu vimcu pe'a ce'u gi ga je
* ci'au .u'e ru'e le su'u le kacma poi ke'a se pilno vo'a cu zmiku lo nu jundi lo kanla be zo'e je lo cipni kei kei noi ke'a na mutce le ka ce'u slabu vo'a gi ga je
* ci'au .ue le nu vo'a se snuti le nu vo'a kacmyterxra le bifce... goi ko'a ca le nu ko'a vofli joi le nu vo'a troci lo nu vo'a kacmyterxra le xrula gi ga je
* mutce le ka ce'u se melbi la'o glibau. LK (MARCUS INTALEX & ST FILES Remix) .glibau. pe la'o glibau. DJ MARKY .glibau... kei noi ku'i ke'a jai mutce le ka ce'u slabu vo'a gi ga je
* le ka ce'u se fanza le nu ce'u raxyckasu noi ke'a jai nu na'e stace gi ga je
* pacna je troci lo nu vo'a facki lo du'u ma kau filri'a lo nu lo prenu cu morji ja facki le du'u cumki fa zo'e je lo nu zenba lo vrude... kei kei je le du'u lo nu fliba cu na fanmo lo su'u cumki fa lo nu snada gi ga je
* ci'au .oi sai re'e le su'u lo prenu cu cusku lo se du'u lo su'o prenu cu na prenu gi ga je
* cpedu fi la .satan. fe lo nu vo'i sidju vo'a ko'a goi lo nu vo'a zenba lo ro vrude noi mupli tu'a ke'a fa le ka ce'u malki'u lo no prenu kei je le ka ce'u co'e ja sidju lo ro prenu zo'e je lo nu zenba lo vrude kei je le ka ce'u stace lo ro prenu zo'e poi ce'u na'e re'enje toldji lo nu ce'u radji'i ke'a ku'o kei je cu jdika lo ro tolvu'e noi mupli tu'a ke'a fa lo ka ce'u raxyckasu je lo ka ce'u fengu lo prenu kei je lo ka ce'u sutra... jenai cu mutce lo ka ce'u xi re troci lo nu ce'u xi re facki lo du'u xu kau vrude gi ga je
* mutce le ka ce'u troci ko'a gi ga je
* djica curmi lo nu kansa vo'a lo ka ce'u troci lo nu ce'u zenba lo ro vrude je cu jdika lo ro tolvu'e gi
* mutce le ka ce'u kanpe lo mutce be le ka ce'u mabla kei je le ka ce'u tolvu'e... kei kei je ku'i cu tcetce le ka ce'u pacna ko'a goi lo mutce be le ka ce'u vrude joi le ka ce'u zabna

## le su'u zmiku lo nu se lenjo co'e
ni'o ry goi le mu'oi glibau. Canon EOS R7 .glibau. noi ke'a se pilno la .varik. cu zmiku lo ka ce'u troci pe'a ko'a goi lo nu lenjo fi le me'oi .sensor. be vo'a fe lo kanla be zo'e je lo cipni

.i la .varik. cu ci'au .u'e le su'u cafne fa lo nu ry snada ko'a

.i ku'i xajmi la .varik. fa le su'u klesi lo'i ro co'e poi ry troci pe'a lo nu lenjo ke'a ku'o fa ga ce...

* lo pixra be lo kanla be lo cipni gi
* lo smimlu be lo kanla be'o poi ku'i ke na kanla... ku'o noi mupli tu'a ke'a fa lo su'o klupe

.i la .varik. cu milxe le ka ce'u kucli lo du'u ma kau .algoritma lo nu facki lo du'u lakne fa lo nu ma kau kanla

## le kacmyxra be le bifce
ni'o la .varik. cu troci lo nu vo'a kacmyterxra xy goi le blabi je xrula

.i jalge la'e di'u fa le kacmyxra be xy... je le nu by goi le bifce cu vofli se ka'a zo'e ja xy

.i la .varik. cu ci'au .ue le su'u pixra tu'a by kei noi vo'a na troci ke'a... je noi ke'a nandu vo'a lo nu vo'a troci ke'a

.i ku'i ca le nu zbasu le pixra zo'u le me'oi .sensor. be le kacma je se pilno be la .varik. cu na prane le ka lenjo by ce'u

## tu'a la'oi .LK.
ni'o ca ko'a goi le nu la .varik. cu cusku zo'u la .varik. cu mutce le ka melbi ce'u fa ly my goi la'o glibau. LK (MARCUS INTALEX & ST FILES Remix) .glibau. noi ke'a me'oi .remix. la'oi .LK. poi ke'a se zbasu la'o glibau. DJ MARKY .glibau.

.i ku'i le du'u la .varik. cu mutce le ka ly my melbi ce'u cu slabu la .varik... pu ko'a

.i ranji fa lo su'u la .varik. cu mutce le ka ce'u stidi lo nu lo nelci be lo me'oi .jungle. ja mu'oi glibau. drum and bass .glibau. je zgike cu tinju'i ly my  .i ga je ly my mu'oi glibau. drum and bass .glibau. zgike gi la .varik. cu te selneimau lo mu'oi glibau. drum and bass .glibau. zgike lo me'oi .jungle. zgike je ku'i cu mutce le ka ce'u nelci ly my
