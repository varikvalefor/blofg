zo'e je le se cinmo be la .varik. bei de'i dy xi pa goi li re no re mu pi'e pa no pi'e pa
=========================================================================================

ni'o ckaji ko'a xi no goi le ka ro da poi ke'a cmima ce'u zo'u vy goi la .varik. cu ckaji da ca lo su'o fasnu je pagbu be le se detri be dy xi pa ge'u fa ga ce...

* le ka ce'u milxe le ka ce'u xi re tatpi gi ga ce
* le ka ce'u mutce le ka ce'u xi re gleki le su'u ce'u nonlingeni je le su'u le ka ce'u xi re nonlingeni cu jinzi ce'u gi ga ce
* le ka ce'u gleki le su'u ce'u tonsi gi ga ce
* ko'a goi le ka su'u lingeni kei tolpu'a ce'u gi ga ce
* le ka ce'u na ckaji ko'a gi ga ce
* le ka spaji je pluka ce'u fa le nu zo'oi .IT. basyvla le cmene be ce'u fo le te pruce be le skami gi ga ce
* le ka ce'u na mutce lo ka ce'u xi re cinmo gi ga ce
* le ka nandu ce'u fa lo nu ce'u skicu lo se du'u ce'u cinmo ma kau ma kau gi ga ce
* le ka ce'u dukse le ka ce'u xi re ci'au le'o nai kei noi ke'a jai to'e filri'a lo nu ckaji py ky goi le ka ro da poi ke'a prenu zo'u ce'u xi re prami da gi ga ce
* le ka ce'u djica lo nu ce'u klaku gi ga ce
* le ka ce'u na banzuka py ky ly ka ce'u xi re klaku gi ga ce
* le ka ce'u banzuka py ky le ka ce'u xi re milxe le ka ce'u xi ci klaku gi ga ce
* le ka ce'u toldu'e py ky kei no'u le ka ce'u na prane py ky gi ga ce
* le ka ce'u kanpe lo nu co'e ja catra ce'u ki'u zo'e joi le su'u ce'u tonsi gi ga ce
* le ka ce'u na terpa lo nu ce'u morsi gi ga ce
* le ka ce'u zu'edji lo ka ce'u xi re badgau je sidju lo ro prenu gi ga ce
* ko'a goi le ka ce'u ci'au .o'u nai tu'a lo mabla je tolvu'e gi ga ce
* le ka ce'u gleki tu'a ko'a noi cuxna ke'a zo'e ce lo ka na vajni ce'u xi re gi ga ce
* le ka ce'u cinmo le ka ce'u xi re mabla toldu'e tu'a lo vrude gi ga ce
* le ka ce'u fengu lo no prenu jenai du be ce'u gi ga ce
* le ka ce'u re'enje djica ga je...

  * lo nu le me'oi .kibykaerni. be fi ce'u cu jai filri'a lo zabna je vrude gi ga je
  * lo su'u lo ro fasnu je se lidne be zo'e cu nu ce'u prane py ky gi ga je
  * lo nu ce'u cnikansa lo ro prenu zo'e je lo ka ce'u xi re xlafri gi ga je
  * lo nu lo ro prenu cu jimpe fi py ky gi
  * lo nu lo ro prenu cu jimpe ga je...

    * le du'u zo'e ja lo nu co'e je cu xlafri cu rinka lo ro vlile gi ga je
    * le du'u lo zabna je vrude cu cumki lo nu troci gi
    * le du'u ro da poi ke'a prenu zo'u lo nu da fliba cu na jai ctaipe lo du'u da palci gi ga ce

* le ka ce'u ci'au .u'i re'e ga je...

  * le su'u lo so'i nu jdaselsku ce'u cu nu ce'u tinju'i lo cicricfoi zgike gi
  * le su'u lo nu ce'u na ckaji ko'a goi le ka su'u lingeni kei tolpu'e ce'u xi re cu zmadu lo nu ce'u ckaji ko'a kei le ka ce'u nu ce'u xi re mutce py ky gi ga ce

* le ka ce'u ci'au .oi re'e ga je...

  * le nu ce'u to'e banzuka py ky lo nu ce'u klaku gi ga je
  * le su'u lo nu terpa cu to'e filri'a tu'a py ky gi ga je
  * le su'u lo vlile metfo cu jai cafne je cu jai filri'a lo nu curmi lo vlile gi ga je
  * le su'u so'i da zo'u frili fa lo nu lo prenu je kakne be da cu cpedu tu'a da... jenai cu troci da gi ga je
  * lo ro nu xebni lo prenu gi ga je
  * lo se jalge be lo nu xebni lo prenu gi ga je
  * lo ro nu su'o da poi ke'a prenu zo'u su'o de poi ke'a prenu zo'u da co'e ja jinvi lo du'u lo nunjmive be de cu mleca lo nunjmive be da lo ka ce'u xi re vajni kei kei zo'e joi lo su'u da de frica lo se jutlei be lo xadni be ce'u xi ci gi ga je
  * lo nu troci lo nu facki lo du'u ma kau gasnu lo mabla kei kei jenai lo nu cikre pe'a kei kei...

    * noi ke'a mleca lo nu ciksi fi lo ro prenu poi cumki fa lo nu ke'a gasnu lo mabla ku'o fe le su'u mabla joi le su'u cumki fa lo nu fanta lo mabla gi ga je

  * le su'u lo so'i prenu cu to'e ke se slabu lo su'u cinmo cusku no'u lo su'u stace fi lo du'u cinmo ma kau ma kau gi ga je
  * le su'u py ky jai co'e ja terpa lo so'i na se slabu be py ky gi ga je
  * le su'u na frili cumki fa lo nu ce'u jmive joi cu prami je tavla lo ro jmive je prenu gi ga je
  * le su'u so'i da poi ke'a prenu zo'u frili da fa lo nu da na jimpe le du'u cumki fa lo nu da da fraxu gi ga je
  * le su'u lo jivna cemci'e cu jai filri'a lo nu co'e ja tolmo'i fi py ky kei je lo nu na denpa fi lo nu facki lo du'u xu kau vrude kei kei kei je lo nu toldji lo nu radji'i lo du'u srera ja fliba kei kei noi ke'a co'e ja sarcu lo nu zenba gi ga je
  * le su'u lo so'i prenu cu co'e ja jinvi le du'u lo vlile cu jai sarcu gi ga je
  * le su'u lo nu fraxu cu nandu lo xebni je prenu gi ga je
  * le su'u frili fa lo nu terpa lo nu binxo noi mupli fa lo nu zenba tu'a lo vrude gi ga je
  * lo ro nu ce'u na prane lo vrude gi ga je
  * le su'u lo so'i prenu cu simlu lo ka na vajni ce'u xi re gi
  * le su'u cafne fa lo nu nandu fa lo nu ciksi le su'u lo vrude je zabna cu cumki lo nu troci gi ga ce

* le ka ce'u ci'au .ui re'e ga je...

  * le su'u ce'u pacna gi ga je
  * le su'u lo nu fengu na sarcu lo nu cikre pe'a gi ga je
  * le ka vajni ce'u gi ga je
  * le su'u ce'u kakne lo ka ce'u xi re cnikansa lo na du be ce'u xi re lo ka ce'u xi ci xlafri gi ga je
  * lo nu ce'u cnikansa lo na du be ce'u lo ka ce'u xi re xlafri kei kei noi ke'a tolpu'a... je cu vrude gi ga je
  * le su'u le ka py ky vrude zo'e pe ce'u cu kampu lo so'i lijda gi ga je
  * le nu ce'u snada le nu ce'u na spostapa lo manti gi ga je
  * le su'u ce'u zenba lo vrude je cu jdika lo tolvu'e gi ga je
  * le su'u ce'u co'e ja jimpe le du'u py ky zmadu lo ka ce'u xi re mencre kei le ka ce'u xi re vajni gi ga je
  * le su'u la .satan. cu sidju ce'u gi
  * le su'u ce'u co'e ja jimpe le du'u py ky vrude gi ga ce

* le ka ce'u ci'au .ii re'e le su'u cumki fa lo nu ce'u zenba lo tolvu'e ja cu jdika lo vrude gi ga ce
* le ka ce'u ci'au .a'o cai re'e ga je...

  * le su'u lo no prenu cu palci gi ga je
  * le su'u no da poi ke'a prenu zo'u su'o de zo'u da zukte de ca lo nu da jimpe lo du'u de mabla je tolvu'e gi ga je
  * le su'u lo su'u fliba na jai ctaipe lo su'u narcu'i gi ga je
  * le su'u lo zabna je vrude cu cumki lo nu lo so'i so'i prenu cu troci gi ga je
  * le su'u le ka py ky vrude zo'e pe ce'u cu kampu lo so'i lijda gi ga je
  * le su'u lo nu co'e ja tolmo'i fi py ky cu na rinka lo nu py ky jai narcu'i kei noi ke'a narcu'i kei...

    * no'u le su'u ro da poi ke'a prenu je cu co'e ja tolmo'i fi py ky zo'u cumki fa lo nu da co'e ja morji fi py ky gi ga ce

  * le su'u cumki fa lo nu cilre fi lo nu srera ja cu fliba gi ga je
  * le su'u lo ro nu cikna cu gaurtcini fi lo zabna je vrude gi ga je
  * le su'u lo nu prami je tavla lo prenu cu filri'a lo nu fraxu noi ke'a filri'a lo nu zenba lo zabna je vrude gi ga je
  * le su'u lo nu prane py ky cu nu lo vrude cu jai rarna gi ga je
  * le su'u ro da poi ke'a prenu zo'u da kakne lo ka ce'u xi re prane py ky gi
  * le su'u lo ro prenu cu jimpe fi py ky cu rinka lo tcetce be le ka ce'u xi re zabna joi vrude gi ga ce

* le ka na'e bangu jdaselsku ce'u gi ga ce
* le ka ce'u cpedu fi la .satan. fe lo nu la .satan. cu sidju ce'u ga je...

  * lo nu ce'u prane lo ro vrude noi py ky mupli tu'a ke'a ku'o je cu ckaji lo no tolvu'e gi ga je
  * lo nu ce'u facki fi lo ro ckaji be zy ky goi le ka ce'u xi re se kakne ce'u xi pa je cu vrude je cu to'e vlile je cu filri'a lo zabna je vrude je cu tolri'a lo mabla... be'o noi mupli tu'a ke'a fa lo ka ce'u xi re prami je tavla lo prenu gi
  * lo nu ce'u zukte lo ro ckaji be zy ky gi

* le ka ce'u kanpe lo mutce be le ka ce'u xi re mabla je tolvu'e... kei je ku'i cu tcetce le ka ce'u xi re pacna lo tcetce be le ka ce'u xi ci zabna joi le ka ce'u xi ci vrude
