zo'e je le se cinmo be la .varik. bei de'i li re no re mu pi'e so pi'e ci
=========================================================================

ni'o ca le nu vo'a cusku dei zo'u la .varik. cu ga je...

* tatpi gi ga je
* gleki le su'u vo'a lingeni gi ga je
* se su'u lingeni kei tolpu'a gi ga je
* troci lo nu lo tonsi cu morji ga je le du'u co'e ja steci lo tonsi fa le ka ce'u mutce le ka ce'u xi re senpi je se fanza je pensi lo du'u xu kau ce'u xi re tonsi... kei ja lo du'u xu kau ce'u xi re banzuka lo ka ce'u tonsi gi le du'u banzuka lo ka ce'u tonsi gi ga je
* cpedu fi lo ro prenu... noi vo'a mupli tu'a ke'a... ku'o fe lo nu vo'i troci lo vrude... noi lo nu fliba ke'a cu zmadu lo nu na'e troci ke'a gi ga je
* ci'au .ui ru'e re'e le su'u vo'a tolsti lo nu vo'a jgari loi cirla... kei goi ko'a kei naje le su'u vo'a sisti ko'a pu lo da'i nu vo'a citka loi cirla gi ga je
* pensi lo du'u xu kau cadga fa lo nu vo'a bixygau pe'a fi lo me'oi .JPEG. ja mu'oi glibau. JPEG XL .glibau. datnyvei fe le mabla se lenjo kacmyxra be le bifce gi ga je
* ci'au .oi re'e le su'u vo'a na birti lo du'u ma kau filri'a lo nu lo prenu cu morji ja facki le du'u lo vrude je zabna cu cumki lo nu troci gi ga je
* cinmo le ka ce'u to'e banzuka zo'e je le ka ce'u xi re troci lo nu sisti lo mabla je tolvu'e gi ga je
* ci'au .oi re'e le su'u lo so'i prenu cu simlu lo ka ce'u mutce lo ka ce'u xi re djica lo vlile gi ga je
* ci'au .oi re'e le su'u lo so'i prenu cu simlu lo ka ce'u toldji lo nu ce'u cnikansa lo zukte be lo se tolnei be ce'u gi ga je
* gleki le su'u vo'a zenba le vrude je cu jdika le tolvu'e... kei je cu zu'eji lo ka ranji fa lo nu ce'u zenba lo vrude je cu jdika lo tolvu'e gi ga je
* cpedu fi la .satan. fe ko'a goi lo nu vo'i sidju vo'a lo nu vo'a zenba lo ro vrude je cu jdika lo ro tolvu'e je cu sidju lo prenu lo vrude gi ga je mutce le ka ce'u troci ko'a gi
* kanpe lo mutce be lo ka ce'u mabla je tolvu'e kei je ku'i cu mutce le ka ce'u pacna lo mutce be le ka ce'u xi re vrude joi lo ka ce'u xi re zabna

## tu'a loi cirla
ni'o ckaji le ka ro da poi ke'a cmima ce'u zo'u ro de poi ke'a cmima ce'u zo'u da de lidne ce'u naja le detri co'e kei fa ga ce'o...

* le nu vy goi la .varik. cu kargau pe'a le lekmi'i poi pilno ke'a fa vy je lo na du be vy gi ga ce'o
* le nu vy viska ko'a goi loi cirla gi ga ce'o
* le nu vy tolsti ko'e goi lo pu'u vy jgari ko'a... noi ke'a mutce le ka ce'u jai slabu vy... gi ga ce'o
* ty ny goi le nu vy sisti ko'e ki'u le su'u vy jvegana gi
* le nu vy citka lo so'i dembi... noi ke'a kukte vy

.i vy ci'au .ui ru'e re'e ko'e noi frili fa lo nu ke'a binxo pe'a lo mabla ku'o naje ty ny

.i vy kirsku la .satan. le ka ce'u jai filri'a le nu vy binxo lo jvegana

## le kacmyxra be le bifce
ni'o de'i li re no re mu pi'e so pi'e ci... pi'e no pi'e bi pi'e no zo'u vy goi la .varik. cu troci lo nu vo'a facki lo du'u xu kau cadga fa by ny goi lo nu vo'a bixygau pe'a fi lo me'oi .JPEG. ja mu'oi glibau. JPEG XL .glibau. datnyvei fe pe'a ky py goi le me'oi .CR3. kacmyxra be ny goi le nu le bifce cu catlu le xrulao

.i vy mutce le ka ce'u se dibmle le se pixra be ky py gi vy kei je cu ci'au .ue le su'u mutce le ka ce'u lenjo le pagbu be le bifce... kei kei no'u le su'u ky py mutce le ka ce'u me'oi .sharp.   .i zo'e joi la'e di'u krinu lo su'u vy djica by ny

.i ku'i ji'a ca le nu zbasu ky py zo'u lenjo...

  * fe le betfu be le bifce... be'o jenai le kanla be le bifce be'o noi vy troci lo nu lenjo ke'a ku'o
  * fi le me'oi .sensor. be le kacma je se pilno be fi tu'a ky py...
  * se ri'a le nu le kanla cu norzilyle'o co'e... kei noi zo'e joi ke'a cu krinu lo su'u vy toldji by ny

## le su'u troci lo nu morji
ni'o va'o lo mabla ku frili fa lo nu tolmo'i cy goi le du'u lo vrude je zabna cu cumki

.i la .varik. cu re'enje djica lo nu vo'a ciksi tu'a cy fi cy ny py goi lo tolmo'i ja ke na'e djuno be cy

.i ku'i la .varik. na birti py xi cy goi lo du'u ma kau velcki tu'a cy je cu zabna le ka ce'u mapti cy ny py... noi frili ke'a fa lo nu ke'a cusku lo se du'u zanbebna tu'a cy ny py kei je lo se du'u jitfa ku'o kei no'u le ka lo nu cy ny py pensi ce'u cu rinka lo nu cy ny py jimpe cy je cu sisti lo nu cy ny py zukte lo mabla ja tolvu'e ki'u lo su'u na vajni cy ny py  .i la .varik. cu ci'au .oi re'e la'e di'u je cu cpedu fi la .satan. fe lo nu vo'i sidju vo'a lo nu vy facki py xi cy
