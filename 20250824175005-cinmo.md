zo'e je le se cinmo be la .varik. bei de'i li re no re mu pi'e bi pi'e re vo
============================================================================

ni'o ca le nu vo'a cusku dei zo'u la .varik. cu ga je...

* milxe le ka ce'u tatpi gi ga je
* salci le tonsi citri masti gi ga je
* se ke lingeni kei tolpu'a ke'e gi ga je
* na'e mutce lo ka ce'u fengu lo prenu... kei je cu co'e ja gleki le su'u na'e mutce lo ka ce'u fengu lo prenu... kei kei je ku'i cu zu'edji lo ka ranji fa lo pu'u ce'u jdika lo ka ce'u xi re fengu lo prenu gi ga je
* ci'au .oi le su'u pulce fi le me'oi .sensor. be le kacma je se pilno be vo'a kei je ku'i cu zu'edji lo ka ce'u cikre pe'a kei je ku'i cu co'e ja gleki le su'u na prane le ka ce'u mutce gi ga je
* stidi lo nu lo pilno be lo me'oi .DSLR. ja me'oi .DSLM. je kacma cu troci lo nu facki lo du'u xu kau pulce fi lo me'oi .sensor... kei kei se pi'o zo'e ja la'oi .GIMP. gi ga je
* ci'au .oi re'e le su'u lo so'i prenu cu se vajni je jundi lo na marde vajni... jenai lo marde vajni... kei joi le su'u nandu fa lo nu pensi tu'a lo made vajni gi ga je
* stidi ga je xi sy tu'a lo ka ce'u jurpei lo du'u lo vrude cu nandu ki'u ma kau kei kei noi ke'a jai filri'a lo nu vo'a zenba le ka ce'u vilco djica lo ka ce'u xi re zukte lo vrude gi ga je xi sy tu'a lo ka lo ka ce'u jurpei lo du'u xu kau vajni fa lo se jundi... gi xi sy tu'a lo ka ce'u jurpei lo du'u ma kau marde vajni gi ga je
* troci lo nu vo'a facki lo du'u ma kau se kakne vo'a je cu co'e ja rinka ja filri'a lo nu zenba lo vrude kei ja lo nu zengau pe'a fi lo ka ce'u jai vrude gi ga je
* zu'edji lo ka ce'u jvegana gi ga je
* se frili lo nu vo'a rarna djica lo nu zmiku pe'a lo nu skicu lo se du'u vo'a cinmo ma kau... kei kei kei noi ku'i ke'a mutce le ka ce'u mleca lo nu vo'a na'e zmiku troci lo nu vo'a cusku lo se du'u vo'a cinmo ma kau kei kei kei le ka ce'u xi re filri'a lo nu vo'a zenba gi ga je
* troci lo nu vo'a zukte lo vrude va'o lo nu vo'a djuno fi lo vrude... kei je cu gasnu lo no tolvu'e je lidne be zo'e gi
* pacna je cu va'i jinvi le du'u lo vrude cu lakne naje ku'i cu cumki

## le su'u su'u lingeni kei tolpu'a
ni'o su'u lingeni kei tolpu'a la .varik. ca le nu vo'e cusku dei

.i zo milxe najenai zo mutce mapti ly ty goi la'e di'u  .i la .varik. cu gleki le su'u zo mutce na mapti ly ty kei je ku'i cu ci'au .oi le su'u zo milxe je zo na cu tolmapti ly ty

## le pu'u troci lo nu facki lo du'u xu kau pulci
ni'o ckaji le ka ro da poi ke'a cmima ce'u zo'u ro de poi ke'a cmima ce'u zo'u ga je da je de pagbu le pu'u troci lo nu facki lo du'u xu kau pulci gi da de lidne ce'u naja le detri co'e kei fa ga ce'o...

* le nu kacmyxra le mutce be le ka ce'u te gusni... be'o fa py goi zo'e poi lenjo lo no co'e zo'e po ke'a je poi cmalu fa le gusni dolna pe le lenjo pe ke'a gi ga ce'o
* le nu jmina pe'a py lo me'oi .GIMP. co'e gi ga ce'o
* le nu fukygau pe'a fy xi re goi zo'e fy xi pa goi le me'oi .layer. pe py gi ga ce'o
* le nu pe'a gasnu le nu mu'oi glibau. gaussian blur .glibau. fy xi re gi ga ce'o
* le nu bixygau pe'a fy xi re le se mu'oi glibau. layer mode .glibau. be la'oi .Difference. gi ga ce'o
* le nu gumgau pe'a fy xi pa je fy xi re fi xy my goi zo'e gi
* le nu mu'oi glibau. MANTIUK 2006 .glibau. co'e fi xi my kei noi le jalge be la'e di'u cu .indika tu'a lo pulce be fi lo me'oi .sensor. be lo kacma je se pilno be fi lo nu zbasu py

## le su'u ci'au .oi re'e tu'a lo na se vajni
ni'o so'i da poi ke'a prenu zo'u da cu ga ja banzuka le ka ce'u jundi lo na vajni jake se djica be ce'u kei my cy goi le ka ce'u nalju'i lo se vajni be ce'u... kei no'u le ka ce'u tolmo'i pe'a lo du'u ma kau vajni ce'u gi mutce le ka nandu ce'u fa lo nu ce'u zukte lo vrude

.i la .varik. cu ci'au .oi re'e la'e di'u

.i ku'i la .varik. cu jinvi le du'u lo'i ro co'e poi su'o da poi ke'a xi re prenu zo'u lo nu da ckaji ke'a cu to'e filri'a lo nu da ckaji my cy cu se cmima ga je...

* le ka ce'u jurpei lo du'u ma kau vajni ce'u gi ga je
* le ka ce'u jurpei lo du'u ma kau gasnu lo se zukte be ce'u gi ga je
* le ka ce'u jurpei lo du'u ce'u co'e ja re'enje djica ma kau... kei kei noi le nu co'e zo co'e tu'a ke'a cu .indika le du'u mapti lo na seljda gi
* le ka ce'u jurpei lo du'u xu kau lo se zukte be ce'u cu mapti lo se ke co'e ja re'enje djica ke'e be ce'u

.i ji'a la .varik. cu jinvi le du'u lo'i ro co'e poi su'o da poi ke'a xi re prenu zo'u lo nu da ckaji ke'a cu filri'a lo nu da jdika lo ka ce'u se nandu tu'a lo vrude cu se cmima ga je...

* le ka ce'u jurpei lo du'u nandu ri'a ma kau gi
* le ka ce'u facki lo du'u lo vrude ja nandu cu du ma poi ke'a co'e ja gunma loi so'i pagbu
