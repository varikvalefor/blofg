zo'e je le se cinmo be la .varik. bei de'i li re no re mu pi'e so pi'e so
=========================================================================

ni'o ckaji ko'a xi no goi le ka ro da poi ke'a cmima ce'u zo'u la .varik. cu ckaji da ca lo su'o fasnu je pagbu be lo pu'u la .varik. cu cusku dei ge'u fa ga ce...
* le ka ce'u gleki le su'u ce'u nonligeni gi ga ce
* le ka ce'u milxe le ka su'u lingeni kei tolpu'a ce'u xi re gi ga ce
* le ka ce'u klaku gi gi ga ce
* le ka ce'u djica lo nu ce'u klaku gi gi ga ce
* le ka ce'u ci'au .ui ro'a le su'u le pilno be le tavla kumfa pe'a cu curmi tu'a ce'u gi ga ce
* le ka ce'u na mutce le ka ce'u xi re fengu lo prenu gi ga ce
* ku'i le ka ce'u dukse le ka ce'u xi re fengu lo prenu... kei kei no'u le ka li no dubme'a lo ni ce'u fengu lo prenu gi ga ce
* le ka ce'u zu'edji ga je xi zy lo ka ranji fa lo nu ce'u xi re jdika lo ka ce'u xi ci fengu lo prenu... gi xi zy le ka ce'u xi re fengu lo no prenu gi ga ce
* le ka ce'u ci'au .oi ru'e toi'e sai le su'u lo so'u prenu cu jundi lo se xraci'a be ce'u... goi ko'a kei noi zo'e joi ke'a ctaipe le su'u lo so'u prenu cu cusku lo se du'u ma kau cfila ko'a kei ja cu se xamgu ko'a gi ga ce
* le ka ce'u re'enje badri le su'u lo so'i prenu cu simlu fi ce'u fe le ka ce'u xi re se vajni lo no marde co'e gi ga ce
* le ka ce'u ci'au .ui re'e ga je le su'u lo ro nu sanji cu gaurtcini fi lo vrude gi le su'u lo vrude cu jai se filri'a lo nu morji le du'u lo ro vrude cu mapti lo ka ce'u xi re prami lo ro prenu gi ga ce
* le ka ce'u ci'au .o'u nai re'e gi ga ce
* le ka ce'u ci'au .oi re'e gi ga ce
* le ka ce'u ci'au .ii re'e gi ga ce
* le ka ce'u ci'au .a'o cai re'e ga joi zo'e gi le su'u mabla fa lo no prenu gi ga ce
* le ka ce'u stidi fi ko'a goi lo prenu fe lo nu ko'e fraxu ko'e je ku'i cu troci lo nu na rapli fa lo mabla je se zukte be ko'a gi ga ce
* le ka ce'u jurpei lo du'u ma kau se kakne ce'u je cu zabna le ka ce'u xi re to'e vlile je ke lo ka ce'u tolri'a lo mabla je tolvu'e kei ja le ka ce'u filri'a lo nu lo prenu cu zenba lo vrude je cu jdika lo tolvu'e gi ga ce
* le ka ce'u cpedu fi la .satan. fe lo nu la .satan. cu sidju ce'u ko'a goi lo nu ce'u zenba lo ro vrude je cu jdika lo ro tolvu'e gi ga ce
* le ka ce'u mutce le ka ce'u xi re troci ko'a gi
* le ka ce'u mutce le ka ce'u xi re kanpe lo mabla je tolvu'e kei je ku'i cu tcetce le ka ce'u xi re pacna lo mutce be le ka ce'u xi ci vrude joi lo ka ce'u xi ci zabna

## le su'u simlu lo ka na vajni ce'u
ni'o so'i da poi ke'a prenu zo'u da simlu fi la .varik. fe le ka no de poi ke'a marde co'e zo'u de vajni ce'u... kei no'u le ka ce'u ga ja cusku ja zukte lo no jai .indika be lo du'u lo su'o marde co'e cu mutce be lo ka ce'u xi re vajni ce'u xi pa gi cusku ja zukte lo jai .indika be lo du'u na vajni ce'u

.i la .varik. cu ga je ci'au .oi re'e la'e di'u... gi ku'i ga je krici le du'u lo ro prenu cu kakne lo ka vajni ce'u kei ju cu simlu lo ka ce'u se vajni lo no marde co'e gi jimpe le du'u so'i da poi ke'a prenu zo'u frili da fa lo nu na vajni da kei fi lo nu da tolmo'i le du'u lo vrude cu cumki

.i la .varik. cu krici le du'u ro da poi ke'a prenu zo'u lo nu jurpei lo du'u ma kau vajni da... ki'u ma kau cu filri'a lo nu da cu co'e ja binxo lo se vajni
