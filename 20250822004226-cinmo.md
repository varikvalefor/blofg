zo'e je le se cinmo be la .varik. bei de'i li re no re mu pi'e bi pi'e re re
============================================================================

ni'o ca le nu vo'a cusku dei zo'u la .varik. cu ga je...

* tatpi gi ga je
* cortu le stedu je zo'e gi ga je
* salci le tonsi citri masti gi ga je
* ba'e milxe le ka su'u lingeni kei tolpu'a ce'u gi ga je
* se xajmi le nu ko'a goi le prenu cu troci lo nu ko'a facki lo du'u vo'a cinmo ma kau... le te cinmo be lo no mutce bei vo'a gi ga je
* zukyjdipei lo ka ce'u jmina pe'a lo .urli be le basyvla te tcidu le mu'oi glibau. README.md .glibau. velski be vo'a gi ga je
* troci lo nu vo'a jai mojri'a fi le du'u lo prenu jenai mabla cu kakne lo tolvu'e gi ga je
* troci lo nu vo'a mulgau pe'a ty fy py goi le kacmyxra be ty fy goi le mu'oi glibau. tyrant flycatcher .glibau. bei vo'a gi ga je
* troci lo nu vo'a facki lo du'u ty fy jutlei ma kau gi ga je
* ci'au .oi le su'u ca le nu zbasu ty fu py zo'u le me'oi .sensor. cu dukse le ka gusni ce'u... kei se ri'a le su'u lo so'i vidnysle cu mabla blabi gi ga je
* troci lo nu vo'a facki lo du'u ma kau su'u cusku lo se su'u tolvu'e kei naje cu mabla cnixai gi ga je
* cpedu fi la .satan. fe lo nu vo'i sidju vo'a lo nu vo'a zenba lo ro vrude je cu jdika lo ro tolvu'e... kei noi ku'i vo'a troci ke'a gi
* to'e kanpe je ku'i ke tcetce pacna lo zabna be le ka ce'u vrude

## le su'u tatpi je cu cortu
ni'o la .varik. cu tatpi je cu cortu zo'e je le stedu be vo'a

.i la .varik. cu jijyji'i le du'u virparji le xadni be vo'a... kei je le du'u renvi fa le xadni be vo'a

.i ku'i tolpu'a

## le su'u troci lo nu facki lo du'u la .varik. cu cinmo ma kau... le na mutce be le ka la .varik. cu cinmo fi ce'u
ni'o ckaji le ka ro da poi ke'a cmima ce'u zo'u ro de poi ke'a cmima ce'u zo'u da de lidne ce'u naja le detri co'e kei fa ga ce'o...

* le nu la .varik. cu benji fu le tavla kumfa pe'a le notci poi ke'a konkatena ko'a goi lo te gerna be la .lojban. lo xe fanva be ko'a bei le glibau gi gi ga ce'o
* le nu py xi pa goi lo prenu cu retsku ky bu goi zo'e la .varik. fu la .lojban. gi ga ce'o
* le nu la .varik. cu dafsku ky bu gi ga ce'o
* le nu py xi pa cusku le se du'u .indika le du'u la .lojban. cu tolmapti lo nu cusku lo se du'u cinmo ma kau ma kau gi ga ce'o
* le nu la .varik. cu cusku le se du'u la .varik. cu mutce le ka ce'u toltu'i gi ga ce'o
* le nu py xi pa cusku ko'a goi le se du'u nandu py xi pa fa lo nu py xi pa facki lo du'u la .varik. cu cinmo ma kau le selsku be la .varik. bei py xi pa gi ga ce'o
* le nu la .varik. cu jmisre fi ko'a je cu cusku ga je xi cy le se du'u cizra fa le su'u la .varik. cu cusku gi ga je xi cy je le su'u la .varik. cu jinvi le du'u la .lojban. cu mutce le ka ce'u jai filri'a lo nu vo'a cusku lo se du'u la .varik. cu cinmo ma kau ma kau... gi xi cy nai ku'i lo se du'u le su'u cizra cu srana ma kau gi
* le nu py xi pa cusku le se du'u py xi pa nelci la .varik.... kei kei noi ke'a spaji la .varik.

## le pixra be le cipni
ni'o la .varik. cu kacmyterxra fi lo ro cmima be py goi zo'e fe cy goi le cipni be lo jutsi be fi la'oi .Tyrannidae... be'o poi ku'i vo'a na birti tu'a ke'a je poi ku'i vo'a jinvi le du'u lakne fa lo nu ke'a jutsi la'oi .Empidonax.  .i ku'i lo cmene na prane le ka ce'u jai sarcu lo nu jimpe fi cy

.i xajmi la .varik. fa tu'a zo'oi .Tyrannidae.

.i la .varik. cu ci'au .uau ru'e le su'u ga je li ji'i pa fi'u re no no cu snidu le pu'u gusni le me'oi .sensor. gi ku'i lo su'o cmima be py cu na mutce le ka ce'u norzilyle'o pixra  .i ku'i la .varik. cu ci'au .ue nai ru'e le su'u le so'i cmima be py cu mabla le ka ce'u norzilyle'o pixra

.i ku'i cumki fa lo nu li ji'i pa fi'u re no no cu dukse kei ni'i zo'e joi le su'u su'o da poi ke'a cmima cy zo'u lo su'o co'e ja vidnysle be da cu prane le ka ce'u mutce kei kei noi ke'a to'e filri'a lo nu zabna me'oi .develop... no'u lo nu zbasu lo zabna je ke co'e ja me'oi .JPEG. ja mu'oi glibau. JPEG XL .glibau. ja mu'oi glibau. AVIF .glibau. datnyvei lo co'e ja mu'oi glibau. CR3 .glibau. datnyvei  .i krinu tu'a li ji'i pa fi'u fa zo'e ga joi zo'e gi ga joi le su'u cy mutce le ka ce'u zmadu le se crane be ce'u le ka gusni ce'u gi le su'u la .varik. cu djica lo nu mabla ke xekri pixra le se crane be cy

## le su'u kakne lo tolvu'e
ni'o la .varik. cu troci fi zo'e je le nu vo'a cusku dei kei fe lo nu vo'a jai mojri'a lo ro prenu ga je...

* le du'u lo prenu jenai mabla cu kakne lo tolvu'e kei

  * no'u le du'u jitfa fa le du'u lo ro prenu cu gasnu lo tolvu'e naja cu mabla gi

* le du'u lo vrude je zabna... je lo zabna be le ka ce'u vrude... cu cumki lo nu troci
