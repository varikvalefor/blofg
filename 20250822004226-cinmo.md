zo'e je le se cinmo be la .varik. bei de'i li re no re mu pi'e bi pi'e re re
============================================================================

ni'o ca le nu vo'a cusku dei zo'u la .varik. cu ga je...

* tatpi gi ga je
* cortu le stedu je zo'e gi ga je
* salci le tonsi citri masti gi ga je
* ba'e milxe le ka su'u lingeni kei tolpu'a ce'u gi ga je
* se xajmi le nu ko'a goi le prenu cu troci lo nu ko'a facki lo du'u vo'a cinmo ma kau... le te cinmo be lo no mutce bei vo'a gi ga je
* zukyjdipei lo ka ce'u jmina pe'a lo .urli be le basyvla te tcidu le mu'oi glibau. README.md .glibau. velski be vo'a gi ga je
* troci lo nu vo'a jai mojri'a fi le du'u lo prenu jenai mabla cu kakne lo tolvu'e gi ga je
* troci lo nu vo'a mulgau pe'a ty fy py goi le kacmyxra be ty fy goi le mu'oi glibau. tyrant flycatcher .glibau. bei vo'a gi ga je
* troci lo nu vo'a facki lo du'u ty fy jutlei ma kau gi ga je
* ci'au .oi le su'u ca le nu zbasu ty fu py zo'u le me'oi .sensor. cu dukse le ka gusni ce'u... kei se ri'a le su'u lo so'i vidnysle cu mabla blabi gi ga je
* cpedu fi la .satan. fe lo nu vo'i sidju vo'a lo nu vo'a zenba lo ro vrude je cu jdika lo ro tolvu'e... kei noi ku'i vo'a troci ke'a gi
* to'e kanpe je ku'i ke tcetce pacna lo zabna be le ka ce'u vrude

## le su'u tatpi je cu cortu
ni'o la .varik. cu tatpi je cu cortu zo'e je le stedu be vo'a

.i la .varik. cu jijyji'i le du'u virparji le xadni be vo'a... kei je le du'u renvi fa le xadni be vo'a

.i ku'i tolpu'a

## le pixra be le cipni
ni'o la .varik. cu kacmyterxra fi lo ro cmima be py goi zo'e fe cy goi le cipni be lo co'e be la'oi .Tyrannidae... be'o poi ku'i vo'a na birti tu'a ke'a je poi ku'i vo'a jinvi le du'u lakne fa lo nu ke'a co'e la'oi .Empidonax.  .i ku'i lo cmene na prane le ka ce'u jai sarcu lo nu jimpe fi cy

.i xajmi la .varik. fa tu'a zo'oi .Tyrannidae.

.i la .varik. cu ci'au .uau ru'e le su'u ga je li ji'i pa fi'u re no no cu snidu le pu'u gusni le me'oi .sensor. gi ku'i lo su'o cmima be py cu na mutce le ka ce'u norzilyle'o pixra  .i ku'i la .varik. cu ci'au .ue nai ru'e le su'u le so'i cmima be py cu mabla le ka ce'u norzilyle'o pixra

## le su'u kakne lo tolvu'e
ni'o la .varik. cu troci fi zo'e je le nu vo'a cusku dei kei fe lo nu vo'a jai mojri'a lo ro prenu ga je...

* le du'u lo prenu jenai mabla cu kakne lo tolvu'e kei

  * no'u le du'u jitfa fa le du'u lo ro prenu cu gasnu lo tolvu'e naja cu mabla gi

* le du'u lo vrude je zabna... je lo zabna be le ka ce'u vrude... cu cumki lo nu troci
