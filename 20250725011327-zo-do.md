tu'a zo do
==========

ni'o ba'e milxe le ka ce'u fanza la .varik. kei fa lo nu su'o da poi ke'a prenu zo'u da na'e pilno zo do ja zo'oi .YOU. pe le glibau tu'a la .varik. ca lo nu da tavla la .varik... kei ki'u zo'e naje vu'oi zo'e joi le su'u la .varik. cu pilno fi la .varik. fe zo .varik. jenai vu'oi zo mi ja zo'oi .I. pe le glibau vu'o vu'o

.i ku'i la .varik. cu cnikansa  .i ga je cizra fi le ka ce'u cimoi prenu pe'a cusku gi cumki fa lo nu ko'a goi lo prenu pilno zo .varik. ki'u zo'e joi lo su'u ko'a toldji lo nu ko'a cnixai la .varik.

.i la .varik. cu mutce le ka ce'u curmi lo nu basyvla lu la .varik. li'u fa zo do ja zo'oi .IT. po le glibau... ge'u ja zo ko'a ja zo'e  .i na sarcu fa lo nu me'oi .capitalise.
