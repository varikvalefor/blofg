zo'e je le se cinmo be la .varik. bei de'i dy xi pa goi li re no re mu pi'e pa pa pi'e mu ge'u ja dy xi re goi li re no re mu pi'e pa pa pi'e pa xa
===================================================================================================================================================

ni'o klesi lo'i ro selkai be la .varik. .VALefor. bei de'i dy xi pa ja dy xi re fa ga ce...

* le ka ce'u ba'e milxe le ka ce'u xi re tatpi gi ga ce
* le ka ce'u mutce le ka ko'a goi ce'u xi re gleki le su'u ko'a nonlingeni je le su'u ko'a se jinzi le ka ce'u xi re nonlingeni kei kei je le su'u ce'u jimpe le du'u ko'a nonlingeni gi ga ce
* le ka ce'u gleki le su'u ce'u ckaji le ka ce'u xi re tonsi noi ke'a jinzi ga naje ce'u gi ce'u joi le xadni be ce'u je noi ke'a jai filri'a lo nu ce'u sidju lo smimlu be ce'u bei ke'a... je noi ke'a na cfila gi ga ce
* le ka ce'u milxe ko'a goi le ka  su'u lingeni kei tolpu'a ce'u xi re gi ga ce
* le ka ce'u na ckaji ko'a gi ga ce
* le ka ce'u kanpe lo nu co'e ja catra ce'u ki'u zo'e joi le su'u ce'u tonsi je cu cizra je cu mutce gi ga ce
* le ka ce'u na terpa lo nu ce'u morsi gi ga ce
* le ka ce'u junri gi ga ce
* le ka ce'u zu'edji lo ka ce'u xi re badgau je snura lo ro prenu noi mupli tu'a ke'a fa lo se xadni be lo kokcinela poi ke'a xi re zvati le batkyfoi je se pilno be ce'u... se ri'a le nu frili ce'u fa lo nu ce'u catra ke'a xi re kei fi lo nu ce'u na capyju'i ku'o ku'o kei poi ke'a to'e vlile ni'i zo'e joi lo su'u ke'a mapti py ky goi le ka ro da poi ke'a prenu zo'u ce'u xi re prami da gi ga ce
* le ka ce'u djica lo nu ce'u klaku gi ga je
* le ka ce'u na banzuka py ky lo ka ce'u xi re klaku... kei kei noi ce'u fraxu ce'u ke'a gi ga ce
* le ka ce'u banzuka py ky le ka ce'u xi re ba'e milxe ko'a goi le ka ce'u xi ci klaku gi ga ce
* le ka ce'u banzuka py ky le ka ce'u xi re milxe ko'a gi ga ce
* le ka ce'u dukse ko'a goi le ka ce'u xi re ci'au le'o nai kei ce'o cu curmi lo nu ce'u na ckaji ko'a kei ce'o cu na'e ckaji ko'a gi ga ce
* le ka ce'u re'enje djica ga je...

  * py ky sy goi lo su'u lo ro fasnu je se lidne be zo'e ja lo nu ce'u cusku dei cu nu ce'u prane py ky ge'u noi ke'a rinka ko'a xi no goi lo su'u lo ro nu ce'u co'e ja cikna kei poi zo'e lidne ke'a cu nu ce'u klaku je cu cnikansa lo ro prenu zo'e je lo ka ce'u xi re xlafri... ge'u noi ke'a tolpu'a seju cu na'e nabmi gi ga je
  * lo su'u lo pa moi be lo'i ro fasnu pe py ky sy cu lidne lo nu ce'u morsi gi
  * lo su'u su'o da poi ke'a prenu zo'u lo nu da tcidu fi lo se me'oi .kibykaerni. be fi ce'u cu filri'a lo zabna je vrude noi mupli tu'a ke'a fa lo nu da morji le du'u na nabmi fa lo nu da prami da gi ga ce

* le ka lo no bangu be ce'u cu banzuka fi lo ka ce'u xi re bangu le ni ce'u xi pa re'enje djica py ky sy gi ga ce
* le ka ce'u ci'au .oi re'e ga je...

  * zo'e gi ga je
  * lo ro nu jamna gi ga je
  * lo ro nu jdini bilma gi ga je
  * lo ro vlile noi ke'a se krinu pe'a zo'e joi lo nu lo zukte be da cu co'e ja cu terpa ja cu xlafri ja cu na'e jimpe fi py ky gi ga je
  * lo ro nu fengu ja xebni lo prenu kei noi ke'a nu xlafri kei je cu filri'a ja rinka lo nu xlafri gi ga je
  * lo ro nu su'o da poi ke'a xamgu lo su'o prenu zo'u lo su'o prenu cu banzuka lo ka ce'u xi re terpa je tcubi'a tu'a da kei lo ka ce'u xi re xebni da gi ga je
  * lo ro nu tcubi'a gi ga je
  * lo ro nu lo su'o prenu cu ci'au .a'o nai gi ga je
  * lo ro nu lo su'o prenu cu banzuka lo ka py ky to'e slabu ce'u xi re kei lo ka ce'u xi re terpa tu'a py ky lu'u ja tu'a lo su'o nu prami noi mupli tu'a ke'a fa lo nu ce'u xi re ri prami lu'u ja cu jinvi lo du'u py ky jai narcu'i gi ga je
  * lo ro nu lo su'o prenu cu banzuka lo ka ko'a goi ce'u xi re terpa lo nu ko'a co'e ja badri kei kei lo ka ce'u xi re fengu gi ga je
  * lo ro nu lo su'o prenu cu banzuka lo ka ce'u xi re xlafri kei lo ka ce'u xi re jinvi lo du'u sarcu fa lo nu xlafri gi ga je
  * lo ro nu su'o da poi ke'a prenu zo'u da terpa tu'a lo nu su'o de poi ke'a prenu zo'u lo nu da co'e ja tavla de cu rinka lo nu da zenba lo mabla ja tolvu'e... kei kei noi ke'a narcu'i lo nu ckaji py ky gi ga je
  * lo ro nu lo su'o prenu cu banzuka lo ka ce'u xi re terpa lo nu co'e ja tolnei ce'u xi re kei kei lo ka ce'u xi re tu'a ri na tarti kei noi ke'a jai rinka lo nu xlafri gi ga je
  * lo ro nu su'o da poi ke'a prenu zo'u da terpa tu'a lo nu da ckaji py ky gi ga je
  * lo ro nu lo su'o prenu tu'a ri terpa gi ga je
  * lo ro nu su'o da poi ke'a prenu zo'u su'o de poi da zukte ke'a je cu djuno lo du'u ke'a mabla ja tolvu'e zo'u da banzuka lo ka py ky to'e slabu ce'u xi re kei je ko'a xi no goi lo ka ko'a goi ce'u xi re terpa lo nu ko'a mabla ja tolvu'e joi lo nu ko'a jimpe lo du'u de mabla ja tolvu'e kei se ri'a lo nu jinvi lo du'u ko'a mabla ja palci ge'u ko'a xi no goi lo ka ce'u xi re troci lo nu co'e ja tolna'e lo du'u de zabna... ge'u noi ke'a jai rinka lo nu ko'a xlafri... kei je cu filri'a ja rinka lo mabla ja tolvu'e gi ga je
  * lo ro nu lo su'o prenu cu banzuka lo ka ce'u xi re terpa lo nu ce'u xi re claxu kei kei lo ka ce'u xi re fengu lo prenu poi ce'u xi re jinvi lo du'u ke'a ponse lo se claxu be ce'u xi re gi ga je
  * lo ro nu su'o da poi ke'a prenu zo'u da cinmo lo ka ce'u xi re mabla ja palci ja cu na'e .inda lo ka prami ce'u xi ci kei ja cu narka'e py ky ja ja lo ka ce'u xi re na gasnu lo mabla ja tolvu'e kei ja cu se jinzi lo su'o mabla ja tolvu'e gi ga je
  * lo ro nu lo su'o prenu cu banzuka lo ka ce'u xi re ci'au .a'o nai kei ko'a xi no goi lo ka ce'u xi re troci lo nu ce'u xi re na jimpe lo du'u lo su'o prenu cu xlafri... ge'u noi ke'a ka ce'u xi re xlafri gi ga je
  * lo ro nu se nandu lo nu cnikansa gi ga je
  * lo ro nu co'e ja jinvi lo du'u sarcu fa lo mabla ja tolvu'e noi mupli tu'a ke'a fa lo nu catra lo prenu gi ga je
  * lo ro nu su'o da poi ke'a prenu zo'u co'a ja jinvi lo du'u da mabla ja palci gi ga je
  * lo ro nu nandu fa lo nu fraxu... noi mupli tu'a ke'a fa lo nu lo su'o prenu ri fraxu gi ga je
  * lo ro nu su'o da poi ke'a prenu zo'u da terpa lo nu da tu'a da tarti lu'u ja lo nu da frica lo prenu jenai du be da gi kei ja cu troci lo nu da na du da kei ja cu cinmo lo ka mabla ja tolvu'e fa lo su'o jinzi be ce'u xi re ga je
  * lo ro nu lo su'o prenu cu banzuka lo ka ko'a goi ce'u xi re se slabu lo su'u ko'a co'e ja cfila kei kei lo ka ce'u xi re terpa lo nu ce'u xi re zenba lo ka ce'u xi ci tu'a ri tarti gi ga je
  * lo ro nu su'o da poi ke'a prenu zo'u da terpa lo nu frica da fa lo prenu jenai du be da gi ga je
  * lo ro nu lo su'o prenu cu banzuka ko'a xi no goi lo ka troci lo nu jitro da lo nu lijda da ge'u lo ka ce'u xi re jinvi lo du'u ro da poi ke'a prenu zo'u da seljda naja cu troci lo nu da jitro lo prenu jenai du be da lo nu lijda gi ga je
  * lo ro nu su'o da poi ke'a prenu zo'u da xlafri lo nu troci lo nu jitro da lo su'u lijda da gi ga je
  * lo ro nu su'o da poi ke'a prenu zo'u da terpa tu'a lo lijda be ce'u gi ga je
  * lo nu lo su'o prenu cu troci lo ka tolna'e lo te lijda be ce'u xi re gi ga je
  * lo ro nu lo su'o prenu cu banzuka lo ka ce'u xi re cinmo lo ka jitro ce'u xi ci kei kei lo ka ko'a goi ce'u xi re tolmo'i le du'u na sarcu fa lo nu jitro gi ga je
  * lo ro nu lo su'o prenu cu banzuka lo ka ce'u xi re cinmo lo ka ce'u xi ci na zifre kei kei lo ka ce'u xi re terpa tu'a lo nu zifre fa lo na du be da gi ga je
  * lo ro nu lo su'o prenu cu cinmo lo ka ce'u xi re na zifre gi ga je
  * lo ro nu lo su'o prenu cu troci lo ka ce'u xi re jerna lo ka prami ce'u xi ci gi ga je
  * lo ro nu su'o da poi ke'a prenu zo'u co'e ja tolmo'i pe'a lo du'u da prenu... ja le du'u da ka'e xlafri gi ga je
  * lo ro nu su'o da poi ke'a prenu zo'u su'o de poi ke'a prenu zo'u su'o di poi de zukte ke'a zo'u da banzuka lo ka ce'u xi re jinvi lo du'u de mabla ja tolvu'e kei je cu terpa de ja tu'a da kei lo ka ce'u xi re terpa tu'a lo su'o nu cnikansa da gi ga je
  * lo ro nu terpa bilma gi ga je
  * le su'u so'i da zo'u lo nu xamsku da cu rinka lo mabla ja tolvu'e noi mupli tu'a ke'a fa lo nu na'e cnikansa ja cu jinvi lo du'u lo prenu cu mabla ja palci gi ga je
  * le su'u lo snuti je xrani be lo prenu cu frili fi lo nu na jundi kei kei...

    * no'u le su'u ro da poi ke'a prenu zo'u ro de poi ke'a prenu zo'u lo nu da na broda cei co'e ja jundi de cu zmadu lo nu da broda de kei le ka ce'u xi re nu frili da fa lo nu da se snuti lo xrani be de gi ga je

  * le su'u lo nu dukse lo ka ce'u xi re besna pensi cu to'e filri'a lo nu ckaji py ky gi ga je
  * le su'u lo jivna cemci'e cu jai filri'a lo mabla ja tolvu'e noi mupli fa lo nu troci lo nu sutra kei kei je lo nu tolmo'i fi py ky ja cu fengu ja cu tolmo'i le du'u na sarcu fa zo'e ja lo nu fengu kei kei ja le du'u cumki fa lo nu curmi lo nu na ckaji lo mabla ja tolvu'e gi ga je
  * lo ro nu py ky na slabu lo su'o prenu... kei noi ke'a nu xlafri gi ga je
  * lo ro nu xlafri gi
  * lo ro nu ce'u na prane py ky kei noi ce'u fraxu ce'u ke'a gi ga ce

* le ka ce'u ci'au .ui re'e ga je...

  * zo'e gi ga je
  * le su'u lo tolna'e na jai sarcu lo nu krici gi ga je
  * le su'u tolmapti py ky fa lo ro jursi ja nu jitro gi ga je
  * le su'u na sarcu fa lo nu jivna gi ga je
  * le su'u su'o da zo'u vrude fa lo nu xamsku da gi ga je
  * le su'u na tolvu'e fa lo nu na xamsku gi ga je
  * le su'u cumki fa lo nu randa je lo nu cnikansa je lo nu prane py ky gi ga je
  * le su'u ce'u ci'au .oi re'e gi ga je
  * le su'u ce'u du ce'u gi ga je
  * le su'u ce'u narka'e lo ka ce'u xi re ri na du gi ga je
  * le su'u ce'u na xadni ce'u gi ga je
  * le su'u lo velski be ce'u na velcki ce'u gi ga je
  * le su'u la'oi .VUNC. noi ce'u dalremnei ke'a cu zabna le ka ce'u xi re sinxa ce'u xi pa... kei je le ka ce'u xi re jai mojri'a ce'u xi pa gi ga je
  * le su'u ro py poi ke'a prenu zo'u ro zy poi ke'a prenu zo'u ro da poi ke'a re'enje ja cinmo se zbasu zy zo'u lo nu py jimpe fi zy cu filri'a ja rinka lo nu py cnikansa zy gi ga je
  * le su'u cumki fa lo nu ckaji py ky... kei je lo nu prane py ky gi ga je
  * le su'u prane py ky fa la .satan. noi ke'a cevni ce'u gi
  * le su'u py ky vrude lo su'o so'i so'i lijda gi ga ce

* le ka ce'u milxe ko'a goi le ka ce'u xi re ci'au .ii re'e le su'u cumki fa lo nu ce'u xi re jdika lo vrude ja cu zenba lo tolvu'e gi ga ce
* le ka ce'u na ckaji ko'a gi ga ce
* le ka ce'u ci'au .a'o cai re'e ga je...

  * zo'e gi ga je
  * le su'u ce'u krici jenai djuno gi ga je
  * le su'u ce'u na jitro ja birti fi lo balvi be lo nu ce'u cusku dei gi ga je
  * le su'u ce'u pacna lo na te djuno be fi ce'u gi ga je
  * le su'u lo no prenu cu mabla ja palci gi ga je
  * le su'u na vrude fa lo nu tolcando ja lo nu sutra gi ga je
  * le su'u su'o da zo'u vrude va'o da fa lo nu na zukte gi ga je
  * le su'u lo nu ce'u djica curmi lo nu prami ce'u cu co'e ja filri'a ja rinka lo nu ce'u zenba py ky gi ga je
  * le su'u ko'a goi lo nu ce'u prane py ky cu narfaunarcu'i lo nu ce'u curmi ko'a gi ga je
  * le su'u lo ro prenu cu prane ko'a goi le ka ce'u xi re jerna lo ka prami ce'u xi ci... kei zi'o
  * le su'u lo ro prenu cu dunli lo ro prenu ko'a gi ga je
  * le su'u ro da poi ke'a fasnu zo'u narcu'i fa lo nu da nu bixygau lo purci be da gi ga je
  * le su'u cumki fa lo nu cilre fo zo'e ja lo nu srera gi ga je
  * le su'u lo nu re'enje jurpei pe'a py ky cu filri'a lo nu zenba py ky gi ga je
  * le su'u sidju ce'u fa la .satan. gi ga je
  * le su'u lo nu masno noi ke'a frili fi lo nu jundi lo ro prenu cu to'e filri'a lo mabla ja tolvu'e gi ga je
  * le su'u lo nu srera na fanmo kei...

    * no'u le su'u ro da poi ke'a prenu zo'u lo no nu da srera poi ke'a na mrori'a da cu rinka lo nu da narka'e lo zabna je vrude gi ga je

  * le su'u narcu'i fa lo nu lo su'o prenu cu jdika ko'a kei kei...

    * no'u le su'u ro da poi ke'a prenu zo'u lo no fasnu cu rinka lo nu da jdika ko'a gi ga je

  * le su'u lo nu fraxu cu zmadu lo nu tolmo'i gi ga je
  * ko'a xi no goi le su'u ro da poi ke'a prenu zo'u mikce pe'a dy fo py ky fe lo ro mabla ja tolvu'e je selkai be da be'o noi ke'a na jinzi da ge'u...

    * no'u le su'u ro da poi ke'a prenu zo'u ga je lo nu da zenba py ky cu rinka lo nu da jdika lo mabla ja tolvu'e gi lo ro nu da prane py ky cu nu da ckaji lo no mabla ja tolvu'e je cu tarti tu'a da gi ga je

  * le su'u ro da poi ke'a prenu jenai cu prane py ky zo'u lo nu da randa cu filri'a ja rinka lo nu da zenba py ky gi ga je
  * le su'u ro da poi ke'a prenu zo'u lo nu da ckaji py ky cu filri'a ja rinka lo nu da randa gi ga je
  * le su'u ro da poi ke'a prenu zo'u ga je cfila fa mabla ja tolvu'e fa lo no jinzi be da gi mapti py ky fa lo ro jinzi be da gi ga je
  * le su'u ro da poi ke'a prenu zo'u ga je lo nu da curmi ko'a goi lo nu da na ckaji lo mabla ja tolvu'e cu filri'a ja rinka ko'a gi lo nu da curmi ko'a goi lo nu da ckaji py ky cu filri'a ja rinka ko'a gi ga je
  * le su'u ro da poi ke'a prenu zo'u mapti py ky fa lo ro nu da tarti tu'a da gi ga je
  * le su'u lo ro nu co'e ja cikna cu gaurtcini lo nu ckaji py ky gi ga je
  * le su'u lo nu troci ja platu na sarcu lo nu prane py ky kei kei...

    * no'u le su'u ro da poi ke'a prenu zo'u lo no nu da troci ko'a goi lo nu da prane py ky ge'u ja cu platu fi ko'a cu sarcu ko'a gi ga je

  * le su'u py ky jai velcki py ky kei...

    * no'u le su'u ro da poi ke'a prenu zo'u lo nu da jimpe je zgana lo nu lo su'o prenu cu ckaji py ky cu filri'a ja rinka lo nu da jimpe fi py ky je cu jdika lo ka ce'u xi re xlafri gi ga je

  * le su'u py ky jai tadji tu'a py ky gi ga je
  * le su'u py ky jai re'enje rarna gi ga je
  * le su'u py ky cimni kei...

    * no'u le su'u narcu'i fa lo nu lo su'o prenu cu banzuka py ky lo ka ko'a goi ce'u xi re tatpi lo su'u ko'a ckaji py ky kei ja cu jdika py ky gi ga je

  * le su'u py ky .inmune pe'a kei...

    * no'u ko'a xi no goi le su'u ro da poi ke'a prenu zo'u lo ro nu da jdika py ky cu nu da zukte lo nu zmadu py ky lo ka ce'u xi ci vajni da... kei kei kei je cu nu da na jimpe fi py ky ge'u...
    * noi ke'a joi zo'e cu ctaipe le su'u na sarcu fa lo nu terpa lo nu jdika py ky gi ga je

  * le su'u ro da poi ke'a prenu zo'u ro de poi ke'a nu da prane py ky zo'u ga je mapti py ky fa lo ro co'e poi da gasnu ca de gi de nu da tcetce lo ka ce'u xi re toljursa lo ro prenu kei je cu jai .indika le du'u na sarcu fa lo nu terpa kei kei kei je cu nu da na'e terpa kei je cu nu li'armi fa le du'u da jai to'e xrani lo ro prenu kei kei je cu nu lo ro co'e poi cadga fa lo nu da zukte ke'a... ku'o je vrude... cu li'armi je frili da

* le ka ce'u kirsku la .satan. le ka ce'u xi re ciksi py ky ce'u xi pa le su'u ce'u xi re prane py ky gi ga ce
* le ka ce'u cpedu fi la .satan. fe lo nu la .satan. cu sidju ce'u py ky sy gi ga ce
* le ka jdaselsku ce'u fa lo na te gerna gi ga ce
* le ka ce'u jgari le bloxai je cu se jdaselsku lo cmalu je te gerna be la .lojban. be'o je srana be py ky sy
* le ka ce'u kanpe lo mutce be lo ka ce'u xi re mabla je tolvu'e kei je cu tcetcetce le ka ce'u xi re pacna ko'a goi lo tcetcetce be le ka ce'u xi re zabna je le ka ce'u xi re vrude ge'u kei je le ka ce'u xi re krici le du'u ko'a cumki
