# lo vrude
ni'o vrude fa ko'a goi lo ka ce'u rivbi lo nu ce'u zukyjdipei lo ka ce'u xi re gasnu lo to'e vrude... kei kei kei naje ko'e goi lo ka ce'u cuxna lo vrude je nandu lo vrude je nandu ce lo to'e vrude je frili ce zo'e

.i lo nu zukyjdipei cu sarcu lo nu facki lo du'u xu kau vrude... kei kei je lo nu zenba... noi ke'a vrude

## le na'e vrude
ni'o na'e vrude fa ko'a goi lo ka su'o da zo'u ce'u rivbi lo nu ce'u zukydjipei lo ka ce'u xi re gasnu da

.i ro da poi ke'a prenu zo'u lo nu da ckaji ko'a cu tolri'a...

* lo nu da facki fi lo zmadu kei je
* lo nu da tolsti lo to'e vrude je se gasnu be da

## le vrude
ni'o ro da poi ba'e cumki fa lo nu ke'a vrude ja cu filri'a lo vrude zo'u vrude fa lo ka ce'u zukyjdipei da... kei noi ke'a jai rinka...

* da naje
* lo nu lo ckaji be ke'a cu zenba lo ka frili ce'u fa lo nu ce'u facki lo du'u xu kau da vrude kei je lo du'u ce'u djica lo nu tolsti ji kau gasnu ji kau ke na'e gasnu da

### le ctaipe
ni'o ro da poi ba'e cumki fa lo nu ke'a vrude zo'u ro de poi ke'a prenu zo'u vrude fa lo nu de zukyjdipei da kei ni'i...

* le su'u lo ro co'e cu filri'a lo vrude jenai cu xrani naja cu vrude kei joi
* le su'u lo nu de zukyjdipei da cu filri'a lo vrude jenai cu xrani

#### le ctaipe be le su'u filri'a lo vrude
ni'o ro da poi ba'e cumki fa lo nu ke'a vrude zo'u ro de poi ke'a prenu zo'u lo nu de zukyjdipei da cu filri'a lo vrude ni'i...

* le su'u lo ro co'e cu filri'a lo vrude janai ke cu xrani naje cu filri'a lo nu facki lo du'u ma kau vrude kei kei kei joi
* le su'u ro di xi pa poi ke'a prenu zo'u ro di xi re zo'u da facki lo du'u xu kau da xi re vrude kei naja cu facki lo du'u ma kau vrude kei kei joi
* le su'u lo nu de zukyjdipei da cu xrani naje cu filri'a lo nu de facki lo du'u xu kau de vrude

#### le ctaipe be su'u na xrani
ni'o ro da poi ke'a prenu zo'u ro de poi ba'e cumki fa lo nu ke'a vrude zo'u ctaipe lo su'u na xrani fa lo nu da zukyjdipei de kei kei fa...

* le su'u ro di xi pa poi ke'a vrude zo'u lo ro co'e cu sarcu di xi pa naja cu vrude kei joi
* le su'u ro di zo'u vrude fa lo nu facki lo du'u xu kau di vrude kei kei kei joi
* le su'u lo nu da zukyjdipei de cu sarcu lo nu da facki lo du'u xu kau de vrude

## le su'u co'e ja sarcu lo nu zenba
ni'o sa'u ru'e lo nu zukyjdipei cu broda cei ke co'e ja sarcu ke'e lo nu zenba lo ka ce'u vrude co'e kei kei ni'i...

* le su'u lo nu zukyjdipei cu broda lo nu facki kei kei joi
* le su'u lo nu facki cu broda lo nu zenba lo ka ce'u vrude co'e kei kei kei joi
* le su'u ro da zo'u ro de zo'u ro di zo'u ga janai da broda di gi ga je da broda de gi de broda di
